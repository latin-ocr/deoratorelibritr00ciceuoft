ι ¹, DE ORATORE

buscum tibi justo sacramento contendere non liceret,
Urgerent praetcrea philosophorum greges, jam ab illo
fonte, et capite Socrate, nihil te de bonis rebus in vita,
nihil de malis, nihil de animi permotionibus, nihil de
hominum moribus, nihil de ratione vitae didicisse, nihil
omnino quaesisse, nihil scire convincerent: et quum
universi in te impetum fecissent, tum singulae familiae
litem tibi intenderent.

Instaret Academia, quae quidquid dixisses, id te ipsum
negare cogeret. Stoici vcro nostri disputationum sua·-
rum atque interrogationum laqueis te irretitum tene-
rent. Peripatetici autem etiam haec ipsa, quae propria
oratorum putares esse adjumenta, atque ornamenta di-
cendi, ab se peti vincerent oportere : ac non solum me-
liora, sed etiam inulto plura Aristotelem Theophras-
tumque de his rebus, quam omnes dicendi magistros,
scripsisse ostenderent.

Missos facio mathematicos, grammaticos, musicos,
quorum artibus vestra ista dicendi vis ne minima quidem
societate contingitur. Quamobrem ista tanta, tamque
multa, profitenda, Crasse, non censeo. Satis id est ma-
gnum, quod potes praestare, ut in judiciis ea causa,
quamcunque tu dicis, melior et probabilior esse videa-
tur : ut in concionibus et sententiis dicendis ad persua-
dendum tua plurimum valeat oratio : denique ut pru-
dentibus diserte, stultis etiam vere dicere videaris. Hoc
amplius si quid poteris , non id mihi videbitur orator,
sed Crassus sua quadam propria, non communi orato-
rum facultate , posse,

XI. Tum ille: Non sum, inquit, nescius, Scaevola, ista ,

