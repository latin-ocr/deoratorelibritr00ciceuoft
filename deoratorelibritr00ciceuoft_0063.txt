LIBER I. 51
incredibilis quaedam, et prope singularis et divina vis
ingenii videtur, etiamsi hac scientia juris nudata sit,
posse se facile ceteris armis prudentiae tueri atque de-
fendere. Quamobrem hic nobis sit exceptus : ceteros
vero non dubitabo primum inertiae condemnare senten-
tia mea, post etiam impudentiae,

XXXVIII. Nam volitare in foro, haerere in jure ac
praetorum tribunalibus, judicia privata magnarum rerum
obire, in quibus saepe non de facto, sed de {equitate ac
jure certetur, jactare se in causis centumviralibus, in
quibus usucapionum, tutelarum, gentilitatum, agnatio-
num, alluvionum, circumluvionum, nexorum, manci--
piorum , parietum , luminum , stillicidiorum, testamen-
torum ruptorum aut ratorum, ceterarumque rerum in-
numerabilium jura versentur, quum omnino, quid suum,
quid alienum, quare denique civis aut peregrinus, serâ€”
vus aut liber quispiam sit, ignoret, insignis est impu-
dentiae.

Illa vero deridenda arrogantia est, in minoribus na-
vigiis rudem esse se confiteri3 quinqueremes, aut etiam
majores, gubernare didicisse. Tu mihi quum in circulo
decipiare adversarii stipulatiuncula, et quum obsignes
tabellas clientis tui, quibus in tabellis id sit scriptum,
quo ille capiatur, ego tibi ullam majorem committen-
dam putem? citius hercule is, qui duorum scalmorum
naviculam in portu everterit, in Euxino ponto Argonau-
tarum navem gubernarit.

Quid? si ne parvae quidem causae sunt, sed saepe
maximae, in quibus certatur de jure civili3 quod tan-

dem os est illius patroni, qui ad eas causas sine ulla

[if

