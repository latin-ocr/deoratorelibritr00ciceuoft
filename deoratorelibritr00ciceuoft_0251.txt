LIBER ΙΙΙ. 239

randa est, qua de parte dixit Antonius ; liaec formanda
silo ipso et genere orationis, illuminanda verbis, varian-
da sententiis.

Summa autem laus eloquentiae est, amplificare rem
ornand03 quod valet non solum ad augendum aliquid
et tollendum altius dicendo, sed etiam ad extenuandum
atque abjiciendum.

XXVII. Id desideratur omnibus iis in locis, quos ad
fidem orationis faciendam adhiberi dixit Antonius, vel
quum explanamus aliquid, vel quum conciliamus ani-
mos, vel quum concitamus.

Sed in hoc, quod postremum dixi, amplificatio potest
plurimum, eaque una laus oratoris est propria maxime.
Etiam major est illa exercitatio, quam extremo sermone
instruxit Antonius(primo rejiciebat), laudandi et vitu-
perandi. Nihil est enim ad exaggerandam et amplifican-
dam orationem accommodatius, quam utrumque horum
cumulatissime facere posse.

Consequentur etiam illi loci‚qui quanquam proprii
causarum, et inhaerentes in earum nervis esse dehent,
tamen quia de universa re tractari solent, communes a
veteribus nominati sunt: quorum partim habent vitio-
rum et peccatorum acrem quamdam cum amplificatione
incusationem, aut querelam, contra quam dici nihil so-
let, nec potest, ut in depeculatorem, in proditorem, in
parricidam3 quibus uti, confirmatis criminibus ‚ oportet3
aliter enim jejuni sunt, atque inanes.

Alii autem habent deprecationem, aut miserationem3
alii vero ancipites disputationes, in quibus de universo
genere in utramque partem disseri copiose licet. Quae

