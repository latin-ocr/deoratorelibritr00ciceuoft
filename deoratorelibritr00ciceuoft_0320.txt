308 DE ORATORE.

sessionem patrisfamiliae dividere. Actio autem herciscundae fami—
liae, ut ait Caius, lib. x ‚ Digest. , proficiscitur ex lege XII Tabu—
larum; namque coheredibus volentibus a communione discedere,
necessarium videbatur aliquam actionem constitui, qua inter eos
res hereditariae distribuerentur3 et per herciscundae familiae actio-
nem, ut ait Ulpianus ibidem, dividitur hereditas. TALAEUS.

Cn». LVII. Agnavct’ndo rumpi tastamentum. Si paterfamilias
ante fecit testamentum, quam natus ei sit filius, ruptum est, nato
filio3 et amittit jus omne ad hereditatem is, qui illo testamento
heres fuerat institutus. Filius enim nascendo, quia inter agnatos
prior est, ac potior, jus omne ad hereditatem sibi vindicat.
Agnasci dicitur, qui nascitur cum aliis, qui ex eadem stirpe per
viros deinceps ducta nati, et sanguine conjuncti sunt. PRUs‘r.

Et, credo , in illa militis causa. De qua dictum superius. Pater
filium, qui erat in exercitu, obiisse falso audivit3 alium instituit
heredem; rediit miles; egit lege in paternam hereditatem.

Uti lingua nuncupas-sit. Versiculus erat in XII Tabulis : «Uti
lingua nuncupassit, ita jus est03.» id est, quod ore pronuntiaverit,
ratum esto. Cujus formulae et carminis ea sententia est, in dicendo
jure ac statuendo habendam esse verborum et scripti rationem,
et ita judicandum csse, verbi gratia, de pactione, stipulatione,
venditione, uti ea pactio et venditio verbis concepta fuerit, seu
uti lingua vendentium et contrahentium nuncupaverit, seu pro-
nuntiaverit. Alii, ut Olivetus, legerunt nuncupasset, et posue—
runt. Pnus'r.

Sed in magistri carmine. Carmen magistri interpretor tabellam,
quam magister proponebat, et qua perscribebat se alicujus bona
venditurum. Ejus enim olim, qui multis debebat, latitabatque‚
neque defendebatur, creditores praetorem adibant, apud quem
querebantur, bonorumque possessionem petebant3 quam et prae-
tor daban atque in diem certam ea possidebant. Quae quum ve-
nerat, praetorem rursus adibant, petebantque sibi ut liceret unum
e suo numero deligere, qui bonorum venditioni praeesset, qui
magister dicebatur. Is, in compitis celebribus, et frequentibus
urbis locis, tabulam proponebat, se debitoris bona venditurum ‚
his verbis : «Titius, debitor noster, incidit in causam venditio-
nis honorum; nos creditores ejus bona vendemus ε qui volet,
emtor accedat. » Hanc, ut opinor, proscriptionem Cicero hic
appellat magistri carmen. Tamum„ Advers. xxm, 34.

