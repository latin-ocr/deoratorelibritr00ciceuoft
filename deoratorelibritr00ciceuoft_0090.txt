78 DE ORATOR F.

defendere, unquam istam seientiam desiderasse. Aliud
est enim, esse artificem cujusdam generis atque artis ,
aliud in communi vita et vulgari hominum consuetu—
dine nec hebetem, nec rudem.

Cui nostrum non licet fundos nostros obire, aut res
rusticas vel fructus causa, vel ‹tolcctationis, invisere?
tamen nemo tam sine oculis, tam sine mente vivit, ut,
quid sit sementis ac messis, quid arborum putatio ae
vitium, quo tempore anni, aut quo modo ea fiant, om-
nino nesciat. Num igitur, si cui fundus inspiciendus,
aut si mandandum aliquid procuratori de agricultura ,
aut imperandum villico sit, Magonis Carthaginiensis
sunt libri perdiscendi? an hac communi intelligentia
contenti esse possumus? Cur ergo non iidem in jure ci-
vili, praesertim quum in causis, et in negotiis, et in
foro conteramur, satis instructi esse possumus ad hoc
duntaxat, ne in nostra patria peregrini atque advenae
esse videamur?

Ac si jam sit causa aliqua ad nos delata obscurior,
difficile, credo, sit, cum hoc Scaevola communicare;
quanquam ipsi omnia, quorum negotium est, consulta
ad nos et exquisita deferunt. An vero si de re ipsa, si de
finibus, quum in rem praesentem non venimus, si de
tabulis et perscriptionibus controversia est, contortas
res et saepe difficiles necessario perdiscimus: si leges
nobis , aut si hominum peritorum responsa cognoscenda
sunt, veremur, ne ea, si ab adolescentia juri civili rni-
nus studuerimus , non queamus cognoscere?

LIX. Nihilne igitur prodest oratori juris civilis scien-

tia? Non possum negare prodesse ullam scientiam , ei

