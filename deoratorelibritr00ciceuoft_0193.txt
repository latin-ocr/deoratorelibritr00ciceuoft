LIBER 11. 1 81

sunt, abducere animos a contraria defensione, et ad
nostram conor traducere.

Duo denique illa, quae facillima videntur, quoniam
quae difficiliora sunt, non possum, mihi pro meo jure
sumo.

Unum, ut molesto aut difficili argumento aut loco
nonnunquam omnino nihil respondeam: quod forsitan
aliquis jure irriserit3 quis enim est, qui id facere non
possit? sed tamen ego de mea nunc, non de aliorum fa-
cultate disputo, confiteorque me, si quae premat res ve-
hementius, ita cedere solere, ut non modo non objecto,
sed ne rejecto quidem scuto fugere videar3 sed adhibere
quamdam in dicendo speciem atque pompam, ct pugnae ·
similem fugam3 consistere vero in meo praesidio sic, ut
non fugiendi hostis, sed capiendi loci causa cessisse
videar.

Alterum est illud, quod ego oratori maxime caven-
dum et providendum puto, quodque me sollicitare
summe solet : nontam ut prosim causis, elaborare soleo,
quam ut ne quid obsim : non quin enitendum sitin utro·
que3 sed tamen multo est turpius oratori, nocuisse vi-
deri causae, quam non profuisse.

LXXIII. Sed quid hoc loco vos inter VOS, Catule?
an haec, ut sunt contemnenda, contemnitis? — Minime,
inquit ille3 sed Caesar de isto ipso quiddam velle dicere
videbatur. —-Me vero lubente, inquit Antonius, dixerit,
sive refellendi causa ‚ sive quaerendi.

— Tum Julius, Ego mehercule, inquit, Antoni, sem-
per is sui, qui de te, oratore, sic praedicarem, unuln te

in (licendo mihi videri tectissimum. propriumque hoc

