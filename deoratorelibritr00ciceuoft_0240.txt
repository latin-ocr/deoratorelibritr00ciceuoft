228 DE ORATORE

tia, ut philosophi, tanquam in superum mare Ionium
defluerent, Graecum quoddam ct portuosu1n3 oratores
autem in inferum lioc Tuscum et barbarum , scopulosum
atquc infestum, laberentur, in quo etiam ipse Ulysscs
errasset.

Quare, si hac eloquentia atquc hoc oratore contenti
sumus, qui sciat, aut negare oportere, quod arguare,
aut, si id non possit, tum ostendere, quod is fece-
rit, qui insimuletur, aut recte factum, aut alterius
culpa aut injuria, aut ex lege, aut non contra legem ,
aut imprudentia, aut necessario, aut non eo nomine
usurpandum, quo arguatur, aut non ita agi, ut debue-
rit, ac licuerit, et, si satis esse putatis, ea, quae isti
scriptores artis docent, discere, quae multo tamen orna-
tius, quam ab illis dicuntur, et uberius explicavit An-
tonius3 sed, si his contenti estis, atque iis etiam, quae
dici voluistis a me: ex ingenti quodam oratorem im-
mensoque campo in exiguum sane gyrum compellitis.

Sin veterem illum Periclem, aut hunc etiam, qui fa-
miliarior nobis propter scriptorum multitudinem est,
Demosthenem, sequi vultis, et, si illam praeclaram et
eximiam speciem oratoris perfecti et pulchritudinem
adamastis, aut vobis haec Carneadia, aut illa Aristotelia
vis comprehendenda est.

{Namque (ut ante dixi) veteres illi usque ad Socra-
tem, omnem omnium rerum, quae ad mores hominum,
quae ad vitam, quae ad virtutem, quae ad rempublicam
pertinebant, cognitionem et scientiam cum dicendi ra-
tione jungebant; postea dissociati (ut exposui) a So-
crate diserti a doctis, et deinceps a Socraticis item orn·

