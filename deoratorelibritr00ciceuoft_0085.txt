LIBER 1. 7'3

ejus studii tibi et hortator et magister esset domi, veri*
tus es, nisi istam artem oratione exaggerasses, ne ope
ram perdidisses.

Sed ego ne cum ista quidem arte pugno. Sit sanc
tanta, quantam tu illam esse vis. Etenim sine contro-
versia et magna est, et late patet, et ad multos pertinet,
ct summo in honore semper fuit, et clarissimi cives ci
studio etiam hodie praesunt. Sed vide, Crasse, ne, dum
novo et alieno ornatu velis ornare juris civilis scientiam,
suo quoque eam concesso et tradito spolies atque de-
nudes. Nam, si ita diceres, qui jurisconsultus esset, esse
eum oratorem, itemque qui esset orator, juris eumdem
esse consultum : praeclaras duas artes constitueres, atque
inter se pares, et ejusdem socias dignitatis. Nunc vero,
jurisconsultum sine hac eloquentia, de qua quaerimus ,
fateris esse posse, fuisseque plurimos, oratorem negas,
nisi illam scientiam assumserit, esse posse. Ita est tibi
jurisconsultus ipse per se nihil, nisi leguleius quidam
cautus et acutus, praeco actionum, cantor formularum,
auceps syllabarum3 sed quia saepe utitur orator subsi-
dio juris in causis, idcirco istam juris scientiam elo-
quentiae tanquam ancillulam pedisequamque adjunxisti.

LVI. Quod vero impudentiam admiratus es eorum
patronorum, qui aut, quum parva nescirent, magna
profiterentur, aut ea, quae maxima essent in jure civili,
tractare auderent in causis, quum ea nescirent, nun-
quamque didicissent3 utriusque rei facilis est et promta
defensio. Nam neque illud est mirandum, qui, quibus
verbis coemtio fiat, nesciat, eumdem ejus mulieris,

quae coemtionem fecerit, causam posse defendcre3 nec

