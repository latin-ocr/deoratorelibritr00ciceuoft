LIBER II. 1 79

laborare. n Salsum est etiam, quaerentibus et quasi per-
cunctantibus lente respondere, quod nollent: ut censor
Lepidus, quum Μ. Antistio Pyrgensi equum ademisset,
amicique quum vociferarentur, et quaererent, quid ille
patri suo responderet, cur ademtum sibi equum diceret,
quum optimus colonus, parcissimuS, modestissimus,
frugalissimus esset : α Me istorum, inquit, nihil credere. »

Colliguntur a Graecis alia nonnulla, exsecrationes,
admirationes, minationes. Sed haec ipsa nimis mihi vi-
deor multa in genera descripsisse 2 nam illa, quae verbi
ratione et vi continentur, certa fere ac definita sunt; quae
plerumque, ut ante dixi, laudari magis, quam rideri
solent.

Haec autern, quae sunt in re, et in ipsa sententia, par-
1ibus sunt innumerabilia, generibus pauca. Exspectatio-
nibus enirn decipiendis, et naturis aliorum irridendis,
ipsorum ridicule indicandis, et similitudine turpioris,
et dissimulatione, et subabsurda dicendo, et stulta re-
prehendend0‚ risus moventur. Itaque imbuendus est is,
qui jocose vult dicere, quasi natura quadam apta adhaec
genera, et moribus, ut ad cujusque modi genus ridiculi
vultus etiam accommodetur: qui quidem quo severior
est, et tristior, ut in te, Crasse, hoc illa, quae dicuntur,
salsiora videri solent.

Sed jam tu, Antoni, qui hoc deversorio sermonis mei
libenter acquieturum te esse dixisti, tanquam in Ponti-
num deverteris, neque amoenum, neque salubrem lo-
cum, censeo, ut satis diu te putes requiesse, et iter re—
liquum conficere pergas.

——Ego vero, atque hilare quidem a te acceptus, in-

12.

