LIBER 1. 71

huic Cottae tribuit partium, disertissimo adolescenti,

sororis suae filio. Dixit item causam illam quadam ex

parte Q. Mucius, more suo, nullo apparatu, pure et
dilucide.

Quod si tu tunc, Crasse, dixisses, qui subsidium ora·
tori ex illis disputationibus, quibus philosophi utuntur,
ad dicendi copiam, petendum esse paullo ante dicebas;
ct, si tibi pro P. Rutilio non philosophorum more, sed
tuo licuisset dicere? quamvis scelerati illi fuissent, sicuti
fuerunt, pestiferi cives supplicioque digni3 tamen om-
nem eorum importunitatem ex intimis mentibus evellis-
set vis orationis tuae : nunc talis vir amissus est, dum
causa ita dicitur, ut si in illa commentitia Platonis civi-
tate res ageretur. Nemo ingemuit, nemo inclamavit pa-
tronorum, nihil cuiquam doluit, nemo est questus,
nemo rempublicam imploravit, nemo supplicavit. Quid
multa? pedem nemo in illo judicio supplosit, credo,
ne stoicis renuntiaretur.

LIV. Imitatus est homo romanus et consularis vete-
rem illum Socratem, qui, quum omnium sapientissimus
esset, sanctissimeque vixisset, ita in judicio capitis pro
se ipse dixit, ut non supplex aut reUS, sed magister, aut
dominus videretur esse judicum. Quin etiam, quum ei
scriptam orationem disertissimus orator Lysias attu-
lisset, quam, si ei videretur, edisceret, ut ea pro se in
judicio uteretur, non invitus legit, et commode scrip-
tam esse dixit z sed inquit, ut, si mihi calceos Sicyonios
attulisses, non uterer, quamvis essent habiles et apti
ad pedem, quia non essent virilesr, sic illam orationem

disertam sibi et oratoriam videri, fortem et virilem non

