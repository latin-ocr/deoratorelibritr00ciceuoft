LIBER 1. 27

nisi cognosceret iS, qui diceret, quot modis hominum
mentes, et quibus rebus, et quo genere orationis in
quamque partem moverentur : haec autem esse penitus
in media philosophia retrusa atque abdita, quam isti
rhetores ne primoribus quidem labris attigissent.

Ea Menedemus exemplis magis, quam argumentis,
conabatur refellere. Memoriter enim multa ex orationi-
bus Demosthenis praeclare scripta pronuntians, dicebat,
illum in animis vel judicum, vel populi, in omnem par-
tem dicendo permovendis, non fuisse ignarum, quibus
ea rebus consequeretur, quae negaret ille sine philoso—
phia quemquam scire posse.

XX. Huic ille respondebat, non se negare, Demos-
thenem summam prudentiam, summamque vim ha-
buisse dicendi : sed sive ille hoc ingenio potuisset, sive,
id quod constaret, Platonis studiosus audiendi fuisset3
non, quid ille potuisset, sed quid isti docerent, esse
quaerendum.

Saepe etiam in eam partem ferebatur oratione, ut
omnino, disputaret, nullam artem esse dicendi : idque
cum argumentis docuerat, quod ita nati essemus, ut et
blandiri, et suppliciter insinuare iis, a quibus esset pe-
tendum, et adversarios minaciter terrere possemus, et
rem gestam exponere, et id, quod intenderemus, con-
firmare, et id, quod contra diceretur, refellere, et ad
extremum deprecari aliquid, et conqueri; quibus in re-
bus omnis oratorum versaretur facultas : et quod con-
suetudo, exercitatioque et intelligendi prudentiam acue
ret, et eloquendi celeritatem incitaret : tum etiarn

exemplorum copia nitebatur.

