LIBER 11. 163

jusmodi sint, facilius jam intelligemus, quum ad ipsa
ridiculorum genera venerimus.

Duo enim sunt genera facetiarum , quorum alterum
re tractatur, alterum dicto. Re, si quando quid, tan-
quam aliqua fabella, narratur, ut olim tu, Crasse, in
Memmium, «comedisse eum lacertum Largii, » quum
esset cum eo Tarracinae de amicula rixatus : salsa, atta-
men a te ipso ficta tota narratio. Addidisti clausulam,
tota Tarracina tum omnibus in parietibus inscriptas
fuisse litteras, tria LLL, duo MM; quum quaereres , id
quid esset, senem tibi quemdam oppidanum dixisse,
« Lacerat lacertum Largii mordax Memmius. »

Perspicitis, hoc genus quam sit facetum, quam ele-
gans, quam oratorium, sive habeas vere, quod narrare
possis, quod tamen est mendaciunculis aspergendum,
sive fingas. Est autem haec hujus generis virtus, ut ita
facta demonstres, ut mores ejus, de quo narres, ut
sermo, ut vultus omnes exprimantur, ut iis, qui au-
diunt, turn geri illa fierique videantur.

In re est item ridiculum, quod ex quadam depravata
imitatione sumi solet, ut idem Crassus, «per tuam no-
bilitatem, per vestram familiam. n Quid aliud fuit, in
quo concio rideret, nisi illa vultus et vocis imitatio?
<‹ Per tuas statuas» vero quum dixit, et extento brachio
paullulum etiam de gestu addidit, vehementius risimus.
Ex hoe genere est illa Rosciana imitatio senis: «Tibi
ege, Antipho, has sero, » inquit. Senium est, quum
audio. Atque ita est totum hoc ipso genere ridiculum,
ut cautissime tractandum sit. Mimorum est enim etho-
logorum, si nimia est imitatio, sicut obscoenitas. Ora-

ΙΙ.

