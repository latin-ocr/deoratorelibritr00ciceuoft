LIBER n. ,59

ridiculum convertas, quamobrem ita quis vocetur3 ut
ego nuper, Nummium divisorem, ut Neoptolemum ad
Trojam, sic illum in campo Martio nomen invenisse.
Atque haec omnia verbo continentur.

LXIV. Saepe etiam versus facete interponitur, vel ut
est, vel paullulum immutatus, aut aliqua pars versus,
ut Statius Scauro stomachanti3 cx quo sunt nonnulli ,

qui tuam legem (le civitate natam, Crasse, dicant:

st, tacete ‚ quid hoc clamoris? quibus nec mater, nec pater,
Tanta confidentia estis? auferte istam enim superbiam.

Nam in Coelio sane etiam ad causam utile fuit tuum
illud, Antoni.
Quum ille a se pecuniam profectam diceret testis, ct

haberet filium delicatiorem , abeunte jam illo,

Sentin' senem esse tactum triginta minis?

In hoc genus conjiciuntur proverbia: ut illud Sci-
pionis, quum Asellus omnes provincias stipendia meren-
tem se peragrasse gloriaretur, « Agas asellum ‚ >³ et ce-
tera. Quare ea quoque, quoniam mutatis verbis non
possunt retinere eamdem venustatem , non in re, sed in
verbis posita ducantur.

Est etiam in verbo positum non insulsum genus , ex
eo, quum ad verbum, non ad sententiam rem accipere
videare : ex quo uno genere totus est Toron, mimus
vetus, oppido ridiculus. Sed abeo a mimis3 tantum ge-
nus hujus ridiculi insigni aliqua et nota re notari volo.
Est autem ex hoc genere illud, quod tu, Crasse, nuper
ei, qui te rogasset, num tihi molestus esset futurus, si
ad te bene ante lucem venisset : « Tu vero, inquisti, mo-

