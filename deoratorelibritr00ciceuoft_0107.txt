LIBER Π. 95

ad scientiam nou saepe perveniat, quae opiniones homi-
num, et soepe errores aucupetur, ita dicam, si causam
putatis esse , cur audiatis.

VIII. —Nos vero, et valde quidem, Catulus inquit,
putamus, atque eo magis, quod nulla mihi ostentatione
videris esse usurus. Exorsus es enirn non gloriose, ma-
gis, ut tu putas, a veritate, quam a nescio qua digni-
tate.

— Ut igitur de ipso genere sum confessus, inquit An-
tonius, artem esse non maximam ε sic illud affirmo,

praecepta posse quaedam dari peracuta ad pertractandos
animos hominum, et ad excipiendas eorum voluntates.

Hujus rei scientiam , si quis volet, magnam quamdam
artem esse, dicere, non repugnabo. Etenim quum ple-
rique temere ac nulla ratione causas in foro dicant, non-
nulli autem propter exercitationem, aut propter consue-
tudinem aliquam , callidius id faciant; non est dubium,
quin, si quis animadverterit, quid sit, quare alii me-
lius, quam alii dicant, id possit, notare. Ergo id qui
toto in genere fecerit, is si non plane artem, at quasi
artem quamdam invenerit.

Atque utinam, ut mihi illa videre videor in foro at-
que in causis, ita nunc, quemadmodum ea reperirentur,
possem vobis exponere! Sed de me videro : nunc hoc
propono, quod mihi persuasi, quamvis ars non sit, ta-
men nihil esse perfecto oratore praeclarius. Nam, ut
usum dicendi omittam, qui in omni pacata et libera ci—
vitate dominatur, tanta oblectatio est in ipsa facultate
dicendi, ut nihil hominum aut auribus, aut mentibus ju-
cundius percipi possit.

