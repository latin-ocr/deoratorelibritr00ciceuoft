LIBER 111. 2 7 7

Aliud metus : demissum, et haesitans, et abjectum,

Multi· modis sum circumventus, morbo, exsilio, atque inopia3
Tum pavor sapientiam mihi omnem exanimato expectorat :
Alter terribilem minitatur vitae cruciatum et necem;

Quae nemo est tam firmo ingenio, et tanta confidentia,
Quin refugiat timido sanguen, atque exalbescat metu.

Aliud vis : contentum, vehemens, imminens quadam
incitatione gravitatis ,

Iterum Thyestes Atreum attractum advenit,
Iterum jam aggreditur me, et quietum exsuscitat.
Major mihi moles, majus miscendum ’st malum,
Qui illius acerbum cor contundam et comprimam.

Aliud voluptas: effusum, lene, tenerum, hilaratum
ac remissum,

Sed mihi quum detulit coronam ob collocandas nuptias,

Tibi ferebat, quum simulabat sese alteri dare;

Tum ad te ludibunda docte et delicate detulit.
Aliud molestia ε sine commiseratione grave quiddam,
et uno pressu, ac sono obductum,

Qua tempestate Paris Helenam innuptis junxit nuptiis,

Ego tum gravida, expletis jam fere ad pariendum mensibus;

Per idem tempus Polydorum Hecuba partu postremo parit.

LIX. Omnes autem hos motus subsequi debet gestus,
non hic verba exprimens, scenicus, sed universam rem
et sententiam, non demonstratione, sed significatione
declarans, laterum inflexione hac forti ac virili, non ab
scena et histrionibus, sed ab armis, autetiam a palaes-
tra. Manus autem minus arguta , digitis subsequens verba,
non exprimen53 brachium procerius projectum , quasi
quoddam telum orationis, supplosio pedis in contentio-

nibus aut incipiendis, aut finiendis.

