2‘38 DE ORATORF,

saepe dicatum « belle, n et « festive, » nimium saepe nolo :
quanquam ilia ipsa exclamatio, « Non potest melius, »
sit velim crebra : sed habeat tamen illa in dicendo admi-
ratio ac summa laus umbram aliquam et recessum, quo
magis id, quod crit illuminatum, exstare atque eminere

videatur.

Nunquam agit hunc versum Roscius eo gestu⁷ quo po-
test,

Nam sapiens virtuti honorem, praemium , haud praedam petit :
sed abjicit prorsus ‚ ut iu proximos,
Ecquid video? ferro septus possidet sedes sacras,

incidat, adspiciat, admiretur, stupescat.

Quid ille alter:
Quid petam praesidi?

quam leniter! quam remisse! quam non actuose! instat
enim

O pater! o patria! o Priami domus!

In quo tanta commoveri actio non posset, si esset con-
sumta superiore motu et exhausta. Neque id actores prius
viderunt, quam ipsi poetae, quam denique illi etiam, qui
fecerunt modos, a quibus utrisque summittitur aliquid,
deinde augetur, extenuatur, inflatur, variatur, distingui-
tur.

Ita sit nobis igitur ornatus et suavis orator (nec ta-
men potest aliter esse), ut suavitatem hah-eat austeram
et solidam, non dulcem atque decoctam. Nam ipsa ad
ornandum praecepta, quae dantur, ejusmodi sunt, ut ea
quamvis vitiosissimus orator explicare possit. Quare, ut

ante dixi, primum silva rerum ac sententiarum compa—

