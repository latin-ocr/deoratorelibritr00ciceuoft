83 DE ORATORE

dum, quia non de Serv. Galbae, aut C. Carbonis elo—
quentia scribo aliquid, in quo liceat mihi fingere, si
quid velim, nullius memoria jam refellente: sed edo
haec iis cognoscenda, qui eos ipsos„ de quibus loquor,
saepe audierunt, ut duos summos viros, iis, qui neu-
trum illorum viderint, eorum, quibus ambo illi orato-
res cogniti sint, vivorum et prcesentium, memoria leste,
commendemus.

III. Nec vero te, carissime frater atque optime, rhe-
toricis nunc quibusdam libris, quos tu agrestes putas,
insequor ut erudiam ε quid enim tua potest oratione aut
subtilius , aut ornatius esse? Sed quoniam, sive judicio,
ut soles dicere, sive, ut ille pater eloquentiae de se Iso-
crates scripsit ipse, pudore a dicendo et timiditate in-
genua quadam refugisti, sive , ut ipse jocari soles, unum
putasti satis esse non modo in una familia rhetorem,
sed pene in tota civitate : non tamen arbitror tibi hos
libros in eo fore genere, quod merito, propter eorum,
qui de dicendi ratione disputarunt, jejunitatem bona-
rum arti-um‚ possit illudi.

Nihil enim mihi quidem videtur in Crassi et Antonii
sermone esse praeteritum, quod quisquam summis in-
geniis, acerrimis studiis , optima doctrina, maximo usu
cognosci ac percipi potuisse arbitraretur z quod tu fa-
cillime poteris judicare, qui prudentiam rationemque
dicendi per te ipsum, usum autem per nos percipere
voluisti. Sed, quo citius hoc, quod suscepimus, non
mediocre munus conficere possimus, omissa nostra ad-

hortatione, ad eorum, quos proposuimus, sermonem
disputationemque veniamus.

