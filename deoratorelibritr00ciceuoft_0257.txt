LIBER 111. 245

nem teramus in liis discendis rebus aetatem3 sed quum
fontes viderimus, quos nisi qui celeriter cognorit, nun-
quam cognoscet omnino, tum ‚ quotiescumque opus erit,
ex iis ta11tun1,'quantun1 res petet, hauriamus.

Nam neque tam est acris acies in naturis hominum et
ingeniis, ut res tantas quisquam, nisi monstratas, possit
videre3 neque tanta tamen in rebus obscuritas, ut eas
non penitus acri vir ingenio cernat, si modo adspexerit.
ln lioc igitur tanto, tam immensoque campo ‚ quum li-
ceat oratori vagari libere, atque, ubicumque constiterit,
consistere in suo, facile suppeditat omnis apparatus or-
natusque dicendi.

”Rerum enim copia verborum copiam gignit3 et, si est
honestas in rebus ipsis, de quibus dicitur, exsistit ex rei
natura quidam splendor in verbis. Sit modo is, qui dicet
aut scribet, institutus liberaliter educatione doctrinaque
puerili, et flagret studio, et a natura adjuvetur, et in uni·
versorum generum infinitis disceptationibus exercitatu83
ornatissimos scriptores oratoresque ad cognoscendum
imitandumque delegerit: nae ille haud sane, quemadmo-
dum verba struat et illuminet, a magistris istis requiret:
ita facile in rerum abundantia ad orationis ornamenta
sine duce, natura ipsa, si modo est exercitata, labetur. =

XXXII. — Hic Catulus, dii immortales! inquit, quan-
tam rerum varietatem, quantam vim, quantam copiam,
Crasse, complexus es, quantisque ex angustiis oratorem
educere ausus es, et in majorum suorum regno collocare!
Namque illos veteres doctores auctoresque dicendi nul-
lum genus disputationis a se alienum putasse accepimus,

semperque esse in omui orationis ratione versatos.

