LIBER III. 22²⁸)

· piam tradiderimus, non eos quidem oratores effecerimus,
sed furentibus quaedam arma dederimus.

XV. Hanc, inquam, cogitandi pronuntiandique ratio-
nem, vimque dicendi, veteres Graeci sapientiam nomi-
nabant. Hinc illi Lycurgi, hinc Pittaci, hinc Solones,
atque ab hac similitudine Coruncanii nostri, Fabricii,
Catones, Scipiones fuerunt, non tam fortasse docti, sed
impetn mentis simili et voluntate. Eadem antem alii
prudentia, sed consilio ad vitae studia dispari, quietem
atque otium secuti, ut Pythagoras, Democritus, Anaxa-
goras , a regendis civitatibus totos se ad cognitionem re-
rum transtulerunt: quae vita propter tranquillitatem, et
propter ipsius scientiae suavitatem, qua nihil est homi-
nibus jucundius , plures, quam utile fuit rebus publicis,
delectavit.

Itaque, ut ei studio se excellentissimis ingeniis homi-
nes dediderunt, ex ea summa facultate vacui ac liberi
temporis, multo plura, quam erat necesse, doctissimi
homines, otio nimio et ingeniis uberrimis affluentes, cu-
randa sibi esse, ac quaerenda ct investiganda duxerunt.
Nam vetus quidem illa doctrina eadem videtur et recte
faciendi, et bene dicendi magistra :neque disjuncti docto-
res, sed iidem erant vivendi praeceptores atque dicendi ε
ut ille apud Homerum Phoenix, qui se a Peleo patre
Achilli juveni comitem esse datum dicit ad bellum, ut
illum efficeret « oratorem verborum , actoremque rerum.»
'³ Sed ut homines, labore assiduo et quotidiano assueti,
quum tempestatis causa opere prohibentur, ad pilam se,
aut ad talos, aut ad tesseras conferunt, aut etiam no-
vum sibi ipsi aliquem excogitant in otio ludum: sic illi

