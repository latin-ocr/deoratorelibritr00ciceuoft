LIBER 1. 2 5

ct laetum; sed palaestrae magis et olei, quam hujus civilis
turbae ac fori.

Namque egomet, qui sero, ac leviter graecas litteras
attigissem, tamen quum proconsul in Ciliciam proficis-
cens Athenas venissem, complures tum ibi dies sum
propter navigandi difficultatem commoratus ε sed, quum
quotidie mecum haberem homines doctissimos, eos fere
ipsos, qui abs te modo sunt nominati, quumque hoc, nes-
cio quomodo, apud eos increbuisset, me in causis ma-
joribus, sicuti te, solere versari, pro se quisque ut pote-
rat, de officio et ratione oratoris disputabat.

Horum alii, sicut iste ipse Mnesarchus, hos, quos nos
oratores vocaremus, nihil esse dicebat, nisi quosdam
operarios, lingua celeri et exercitata3 oratorem autem,
nisi qui sapiens esset, esse neminem : atque ipsam elo-
quentiam, quod ex bene dicendi scientia constaret, unam
quandam esse virtutem, et qui unam virtutem haberet.
omnes habere, easque esse inter se aequales et pares ;
lta, qui esset eloquens, eum virtutes omnes habere, at-
que esse sapientem. Sed haec erat spinosa quaedam et
exilis oratio, longeque a nostris sensibus abhorrebat.

Charmadas vero multo uberius iisdem de rebus lo·
quebatur; non quo aperiret sententiam suam (hie enlm
mos erat patrius Academiae, adversari semper omnibus
in disputando), sed quum maxime tamen hoc significa-
bat, eos, qui rhetores nominarentur, et qui dicendi prae·
cepta traderent, nihil plane tenere, neque posse quem-
quam facultatem assequi dicendi, nisi qui philosophorum
inventa didicisset.

XIX. Disputabant contra diserti homines, Athenienses

