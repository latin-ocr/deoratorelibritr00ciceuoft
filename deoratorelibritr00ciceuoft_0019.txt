mem 1. 7

se ipsa quanta sit, histrionum levis ars et scena declarat 4
in qua quum omnes in oris, et vocis, et motus modera-
tione elaborent, quis ignorat, quam pauci sint, fuerint-
que, quos animo aequo spectare possimus? Quid dicam
de thesauro rerum omnium, memoria? quae nisi custos
inventis cogitatisque rebus et verbis adhibeatur, intelli-
gimus, omnia, etiam si praeclarissima fuerint in oratore,
pgrjtqna·

Quamobrem mirari desinamus, quae causa sit eloquen-
tium paucitatis, quum ex iis rebus universis eloquentia
- constet, quibus in singulis elaborare permagnum est;
hortemurque potius liberos nomm, ceterosque, quorum
gloria nobis et dignitas cara est, ut animo rei magnitu-
dinem complectantur, neque iis aut praeceptis, aut ma-
gistris, aut exercitationibus, quibus utuntur omnes, sed
aliis quibusdam, se id, quod expetunt, consequi posse
confidanc

Vl. Ac mea quidem sententia nemo poterit esse omni
laude cumulatus orator, nisi erit omnium rerum ma-
gnarum atque artium scientiam consecutus. Etenim ex
rerum cognitione efflores'cat et redundet oportet oratio :
quae nisi subest, rcs ab oratore percepta et cognita,
inanem quandam habet elocutionem et pene puerilem.

Neque vero ego hoc tantum oneris imponam, nostris
praesertim oratoribus, in hac tanta occupatione urbis,
ac vitae, nihil ut iis putem licere nescire : quanquam
vis oratoris, professioque ipsa bene dicendi, hoc susci-
pere ac polliceri videtur, ut omni de re, quaecunque sit
proposita, ab eo ornate copioseque dicatur.

Sed quia non dubito, quin hoc plerisque immensum

