LIBER III. 233

de summo oratore dicam necesse est. Vis enim , et natura
rei nisi perfecta ante oculos ponitur, qualis, et quanta
sit, intelligi non potest. Me autem, Catule, fateor, neque
hodie in istis libris, et cum istis hominibus vivere; nec
vero, id quod tu recte commeministi, ullum unquam
habuisse sepositum tempus ad discendum, ac tantum
tribuisse doctrinae temporis, quantum mihi puerilis aetas,
forenses feriae concesserint.

XXIII. Ac, si quaeris, Catule, de doctrina ista quid
ego sentiam, non tantum ingenioso homini, et ei, qui
forum, qui curiam, qui causas, qui rempublicam spec-
tet, opus essc arbitror temporis, quantum sibi ii sum-
serunt, quos discentes vita defecit. Omnes enim artes
aliter ab iis tractantur, qui eas ad usum transferunt, ali-
ter ab iis, qui ipsarum artium tractatu delectati, nihil
in vita sunt aliud acturi. Magister hic Samnitium sum-
ma jam senectute est, et quotidie commentatum nihil
enim curat aliud. At Q. Velocius puer addidicerat. Sed
quod erat aptus ad illud, totumque cognorat, fuit, ut est
apud Lucilium,

........... Quamvis bonus ipse
Samnis in ludo , ac rudibus cuivis satis asper3

sed plus operae foro tribuebat, amicis, rei familiari. Va-
lerius quotidie cantabat : eratenim scenicus, quid face-
ret aliud?

At Numerius Furius, noster familiaris, quum est com-
modum, cantat: est enini paterfamilias, est eques roma-

nus; puer didicit, quod discendum fuit. Eadem ratio
est harum artium maximarum. Dies et noctes virum

summa virtute et prudentia videbamus, philosopho quum

