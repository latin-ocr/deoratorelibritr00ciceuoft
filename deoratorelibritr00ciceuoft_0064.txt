59. DE ORATORE

scientia juris audet accedere? Quae potuit igitur esse
causa major, quam illius militis? de cujus morte, quum
‹lomum falsus ab exercitu nuntius venisset, et pater ejus,
re credita , testamentum mutasset, ei quem et visum
esset, fecisset heredem, essetque ipse mortuus : res de-
lata est ad centumviros, quum miles domum revenisset,
egissetque lege in hereditatem paternam [testamento
exheres filius]. Nempe in ea causa quaesitum est de jure
civili, possetne paternorum bonorum exheres esse filius,
quem pater testamento neque heredem, neque exhere-
dem scripsisset nominatim?

XXXIX. Quid? qua de re inter Marcellos et Claudios
patricios centumviri judicarunt, quum Marcelli ab liberti
filio stirpe, Claudii patricii ejusdem hominis heredita-
tem, gente ad se rediisse dicerent3 nonne in ea causa fuit
oratoribus de toto stirpis ac gentilitatis jure dicendum?

Quid? quod item in centumvirali judicio certatum esse
accepimus, qui Romam in exsilium venisset, cui Romae
exsulare jus esset, si se ad aliquem quasi patronum ap-
plicavisset, intestatoque esset mortuus : * * * nonne in ea
eausa jus applicationis, obscurum sane et ignotum, pa·
tefactum in judicio atque illustratum est a patrono?

Quid? nuper, quum ego C. Sergii Auratae contra hunc
nostrum Antonium judicio privato causam defenderem,
nonne omnis nostra in jure versata defensio est? Quum
enim Marius Gratidianus aedes Auratae vendidisset, ne-
que, servire quamdam earum aedium partem, in mancipii
lege dixisset3 defendebamus, quidquid fitisset incommodi
in mancipio, id si venditor scisset, neque declarasset,
praestare debere.

