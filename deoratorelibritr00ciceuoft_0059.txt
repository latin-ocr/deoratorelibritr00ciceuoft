LIBER 1. l, 7

imperii cognoscenda est : libandus ctiam ex omni genere
urbanitatis facetiarum quidam lcpos : quo, tanquam sale,
perspergatur omnis oratio. Effudi vobis omnia, quae sen-
tiebam, quae fortasse, quemcunque patremfamilias arri-
puissetis ex aliquo circulo, eadem vobis percontantibus
respondisset.

XXXV. Haec quum Crassus dixisset, silentium est con-
secutum. Sed quanquam satis iis, qui aderant, ad id,
quod erat propositum, dictum videbatur, tamen sentie-
bant celerius esse multo⁷ quam ipsi vellent, ab eo pero-
ratum. Tum Scaevola: Quid est, Cotta, inquit, quid
tacetis? nihilne vobis in mentem venit, quod praeterea a
Crasso requiratis?

Immo id mehercule, inquit, ipsum attendo. Tantus
enim cursus verborum fuit, et sic evolavit oratio, ut
ejus vim atque incitationem adspexerim3 vestigia ingres-
sumque vix viderim, et tanquam in aliquam locupletem
ac refertam domum venirem, non explicata veste, neque
proposito argento, neque tabulis, et signis propalam
collocatis, sed his omnibus multis magnificisque rebus
constructis ac reconditis : sic modo in oratione Crassi
divitias atque ornamenta ejus ingenii per quaedam invo-
lucra atque integumenta perspexi : sed ea quum con-
templari cuperem, vix aspiciendi potestas fuit. Ita neque
hoc possum dicere, me omnino ignorare⁷ quid possi-
deat, neque plane nosse, ac vidisse.

Quin tu igitur facis idern, inquit Scaevola, quod fa-
ceres, si in aliquam domum, plenam ornamentorum
illam, venisses? Si ea seposita, ut dicis, essent, tu valde
spectandi cupidus esses; non dubitares rogare dominum,

