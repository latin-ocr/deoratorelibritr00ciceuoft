LIBER ll. ¹07
reliqua, quia aut faciliora, aut similia sint, tradi non ne-
cesse esse; ut i11 pictura, qui hominis speciem pingere
perdidicerit, posse eum cujusvis vel formae, vel aetatis,
etiamsi non didicerit, pingerc; neque esse periculum, qui
leonem, aut taurum pingat egregie, ne idem in multis
aliis quadrupedibus facere non possit (neque est omnino
ars ulla, in qua omnia, quae illa arte effici possunt, a doc·
tore tradantur3 sed qui primarum et certarum rerum
genera ipsa didicerunt, reliqua non incommode perse-
quuntur).

Similiter arbitror, in hac sive ratione, sive exercita-
tione dicendi, qui illam vim adeptus sit, ut eorum men-
tes, qui aut de republica, aut de ipsius rebus, aut de iis,
contra quos, aut pro quibus dicat, cum aliqua statuendi
potestate audiant, ad suum arbitrium movere possit,
hunc de toto illo genere reliquarum orationum non plus
quaesiturum esse, quid dicat, quam Polycletum illum,
quum Herculem fingebat, quemadmodum pellem, aut
hydram fingeret, etiamsi haec nunquam separatim facere
didicisset.

XVIL——Tum Catulus : Praeclare mihi videris, An-
toni, posuisse ante oculos, quid discere oporteret eum ,
qui orator esset futurus; quid etiam, si non didicisset,
ex eo, quod didicisset, assumere : deduxisti enim totum
hominem in duo solum genera causarum, cetera innu-
merabilia exercitationi et similitudini reliquisti. Sed vi·
deto, ne in istis duobus generibus hydra tibi sit, et pel-
lis3 Hercules autem, et alia opera maJ'ora, ne in illis
rebus, quas praetermittis, relinquantur. Non enim mihi

minus operis videtur (le universis generibus rerum,

