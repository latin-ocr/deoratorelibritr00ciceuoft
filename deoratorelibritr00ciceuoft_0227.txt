LIBER 111. 215

Ecce praesentes duo prope oequales Sulpicius et Cotta ε
quid tam inter sc dissimile? quid tam in suo genere prae-
stans? Limatus alter et subtilis, rem explicans propriis
aptisque verbis, haeret in causa semper, et, quid judici
probandum sit, quum acutissime vidit, omissis ceteris
argumentis, in eo mentem orationemque defigit. Sulpi-
cius autem fortissimo quodam animi impetu, plenissima
et maxima voce, summa contentione corporiS, et digni-
tate motus, verborum quoque ea gravitate et eopia est,
ut unus ad dicendum instructissimus a natura esse vi-
deatur.

IX. Ad nosmet ipsos jam revertor; quoniam sic fui-
mus semper comparati, ut hominum sermonibus quasi
in aliquod contentionis judicium vocaremur ε quid tam
dissimile, quam ego in dicendo et Antonius? quum ille
is sit orator, ut nihil eo possit esse praestantius3 ego
autem, quanquam memet mei poenitet, cum hoc maxime
tamen in comparatione conjungar. Videtisne, genus hoc
quod sit Antonii? forte, vehemens, commotum in agen-
do, praemunitum et ex omni parte causae septum, acre,
acutum, enucleatum , in unaquaque re commorans ,
honeste cedens , aeriter insequens, terrens, supplicans,
summa orationis varietate, nulla nostrarum aurium sa-
tietate.

Nos autem, quicumque in dicendo sumus, quoniam
esse aliquo in numero vobis videmur, certe tamen ab
hujus multum genere distamus3 quod quale sit, non est
meum dicere, propterea quod minime sibi quisque notus
est, et difficillime de se quisque sentit: sed tamen dis-
similitudo intelligi potest, et ex motus mei mediocritate,

