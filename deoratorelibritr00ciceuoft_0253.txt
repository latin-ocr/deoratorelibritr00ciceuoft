LIBER 111. 241

possessionem, sed ut ex jure civili, surculo defringendo,
usurpare videantur. Nam illud alterum genus, quod est
temporibus, locis , reis definitum, obtinent, atque id ip·-
sum lacinia. Nunc enim apud Philonem, quem in acade-
mia maxime vigere audio, etiarn harum jam causarum
cognitio exercitatioque celebratur. Alterum vero tantum-
modo in prima arte tradenda nominant, et oratoris esse
dicunt3 sed neque vim, neque naturam ejus, nec partes,
nec genera proponunt, ut praeteriri omnino fuerit satius,
quam attentatum deseri : nunc enim inopia reticere in-
telliguntur3 tum judicio viderentur.

XXIX. Omnis igitur res eamdem habet naturam am-
bigendi, de qua quaeri et disceptari potest, sive in infi-
nitis consultationibus disceptatur, sive in iis causis, quae
in civitate, et in forensi disceptatione versantur3 neque
est ulla, quae non aut ad cognoscendi, autad agendi vim
rationemque referatur.

Nam aut ipsa cognitio rei scientiaque perquiritur, ut,
«Virtus suamne propter dignitatem, an propter fructus
c< aliquos expetatur? >³ aut agendi consilium exquiritur,
ut,« Sitne sapienti capessenda respublica9»

Cognitionis autem tres modi, conjectura, definitio,
et, ut ita dicam, consecutio. Nam, quid in re sit, con-
jectura quaeritur, ut illud, «Sitne in humano genere
« sapientia?» Quam autem vim quaeque res habeat, defi-
nitio explicat3 ut, si quaeratur, «quid sit sapientiaP»
Consecutio autem tractatur, quum, quid quamque rem
sequatur, inquiritur3 ut illud, «Sitne aliquando mentiri
«boni viri?»

Redeunt rursus ad conjecturam, eamque in quatuor

11. 26

