LIBER 111. 261

Quae quum dixisset in Albucium illudens, ne a me qui-
dem abstinuit,

Crassum habeo generum , ne rhetoricotero’ tu sis.

Quid ergo? iste Crassus, quoniam ejus abuteris nomine,
quid efficit? Idem illud scilicet, ut ille voluit, et ego vel-
lem, melius aliquanto, quam Albucius: verum in me qui-
dem lusit ille, ut solet.

Sed est tamen haec collocatio conservanda verborum ,
de-qua loquor, quae junctam orationem efficit, quae co-
haerentem, quae lenem, quae aequabiliter fluentem. Id
assequemini, si verba extrema cum consequentibus pri-
mis ita jungetis , ut ne aspere concurrant, neve vastius
diducantur.

i LIV. Hanc diligentiam subsequitur modus etiam et
forma verborum, quod jam vereor ne huic Catulo videa-
tur esse puerile. Versus enim veteres illi in hac soluta
oratione propemodum, hoc est, numeros quosdam, no-
bis esse adhibendos putaverunt. Interspirationis enim,
non defatigationis nostrae , neque librariorum notis, sed
verborum et sententiarum modo interpunctas clausulas
in orationibus esse voluerunt: idque princeps Isocrates
instituisse fertur3 ut inconditam antiquorum dicendi
consuetudinem, delectationis atque aurium causa (quern-
admodum scribit discipulus ejus Naucrates) numeris ad·
stringeret.

Namque haec duo musici, qui erant quondam iidem
poetae , machinati ad voluptatem sunt, versum atque
cantum, ut et verborum numero, et vocum modo , delec-
tatione vincerent aurium satietatem. Haec igitur duo,

