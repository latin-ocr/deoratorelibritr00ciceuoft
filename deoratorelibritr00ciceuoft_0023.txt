LIBER 1. ι 1

riamque meditere, quid esse potest in otio aut jucun-
dius, aut magis proprium humanitatis, quam sermo
facetus ac nulla in re rudis? Hoc enim uno praestamus
vel maxime feris, quod colloquimur inter nos, et quod
‹xprimere dicendo sensa possumus.

Quamobrem quis hoc non jure miretur, summeque
in eo elaborandum esse arbitretur, ut, quo uno homines
maxime bestiis praestent, in hoc hominibus ipsis ante·
cellat? Ut vero jam ad illa summa veniamus, quae vis
alia Potuit aut dispersos homines unum in locum con-
gregare, aut a fera agrestique vita, ad hunc humanum
cultum civilemque deducere, aut, jam constitutis civi-
tatibus, leges, judicia, jura describere?

Ac, ne plura, quae sunt paene innumerabilia, consec·
ter, comprehendam brevi; sic enim statuo, perfecti
oratoris moderatione et sapientia non solum ipsius di-
gnitatem, sed et privatorum plurimorum, et universae
reipublicae salutem maxime contineri. Quamobrem per-
gite, ut facitis, adolescentes : atque in id studium, in
quo estis, incumbite, ut et vobis honori, et amicis uti-
litati, et reipublicae emolumento esse possitis.

IX. Tum Scaevola comiter, ut solebat, Cetera, lnquit ,
assentior Crasso, ne aut de C. Laelii, soceri mei, aut
de hujus, generi, aut arte, aut gloria detraham ε sed
illa duo, Crasse, vereor, ut tibi possim concedere;
unum, quod ab oratoribus civitates et ab initio consti-
tutas, et saepe conservatas esse dixisti : alterum, quod,
remoto foro, concione, judiciis, senatu, statuisti, ora-
torem in omni genere sermonis et humanitatis esse per-
sectum.

