LIBER 11. 149

populo romano dari sine nobilium dissensione potuisse3
ae, si illae seditiones saluti huic civitati fuissent, non
continuo, si quis motus populi sactus esset, id C. Norâ€”
bano in nefario crimine, atque in fraude capitali csse
ponendum. Quod si unquam populo romano concessum
esset, ut jure concitatus videretur, id quod docebam saepe
esse concessum , nullam illa causam justiorem fuisse. Tum
omnem orationem traduxi et converti in increpandam
Caepionis fugam, in deplorandum interitum exercitus:
sic et eorum dolorem, qui lugebant suos, oratione re-
fricabam, et animos equitum romanorum, apud quos tum
judiees causa agebatur, ad Q. Caepionis odium, a quo
erant ipsi propter judicia alienati, renovabam [atque
revocabam ].

XLIX. Quod ubi sensi me in possessione judicii ac
defensionis meae constitisse, quod et populi benivolen-
tiam mihi conciliaram, cujus jus etiam cum seditionis
conjunctione defenderam, et judicum animos totos vel
calamitate civitatis, vel luctu ac desiderio propinquorum ,
vel odio proprio in Caepionem ad eausam nostram con-
verteram : tunc admiscere huic generi orationis vehe-
menti atque atroci genus illud alterum , de quo ante dis-
putavi, lenitatis et mansuetudinis coepi3 me pro meo
sodali, qui mihi in liberum loco more majorum esse
deberet, et pro mea omni fama prope fortunisque decer-
nere3 nihil mihi ad existimationem turpius, nihil ad
dolorem acerbius accidere posse, quam si is, qui saepe
alienissimis a me , sed meis tamen civibus, saluti existi-
marer fuisse, sodali meo auxilium ferre non potuissem.

Petebam a judicibus, ut illud aetati meae, ut honori-

