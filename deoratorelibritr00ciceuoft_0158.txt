146 DE ORATORE

in concursu hominum , in civitate ‚ in soro accidere mire-
mur, quum agitur non solum ingenii nostri existimatio
(nam id esset levius-3 quanquam, quum professus sis, te
id posse facero, quod pauci, nc id quidem negligendum
est), scd alia sunt, majora multo⁷ fides, officium, dili—
gentia3 quibus rebus adducti, etiam quum alienissimos
defendimus, tamen eos alienos, si ipsi viri boni volumus
haberi , existimare non possumus.

Sed ut dixi, ne hoc in nobis mirum esse videatur, qui
potest esse tam fictum, quam versus, quam scena, quam
fabulae? tamen in hoc genere saepe ipse vidi, quum ex
persona mihi ardere oculi hominis histrionis viderentur
spondalia illa dicentis,

Segregare abs te ausu5‚ aut sine illo Salamina ingredi?
Neque paternum adspectum es veritus?

Nunquam illum (ι adspectum» dicebat, quin mihi Telamon
iratus furere luctu filii videretur. Ut idem inflexa ad mi-
serabilem sonum voce,

......... Quem aetate exacta indigem
Liberum lacerasti, orhasti exstinxsti; neque fratris necis,
Neque gnati ejus parvi, qui tibi in tutelam est traditus?

flens ac lugens dicere videbatur. Quae si ille histrio, quo-
tidie quum ageret, tamen recte agere sine dolore non
poterat3 quid? Pacuvium putatis in scribendo leni animo
ac remisso fuisse? Fieri nullo modo potuit. Saepe enim
audivi, poetam bonum neminem (id quod a Democrito
et Platone in scriptis relictum esse dicunt) sine inflam-

matione animorum exsistere posse, et sine quodam afflatu
quasi furoris.

