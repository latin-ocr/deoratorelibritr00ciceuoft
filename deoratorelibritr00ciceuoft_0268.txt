256 DE ORATORE
omnia sere, qno essent clariora, translatis per similitu-
dinem verbis dicta sunt.

Aut quo significetur magis res tota, sive sacti alicu-
jus, sive consilii, ut illc, qui occultantem consulto, ne
id, qnod ageretur, intelligi posset, duobus translatis

verbis similitudine ipsa indicat,
Quandoquidem iste circumvestit dictis, sepit sedulo.

Nonnunquam etiam brevitas translatione conficitur, ut
illud,«Si telum manu sugit.» Imprudentia teli emissi
brevius propriis verbis exponi non potuit, quam est uno
significata translato.

Atque hoc in genere persaepe mihi admirandum vi-
detur, quid sit, quod omnes translatis et alienis magis de-
lectentur verbis, quam propriis et suis.

XL. Nam si res suum nomen et proprium vocabulum
non habet, ut pes in navi, ut nexum, quod per libram
agitur, ut in uxore divortium, necessitas cogit, quod non
habeas, aliunde sumere: sedin suorum verborum maxi-
ma copia, tamen homines aliena multo magis, si sunt
ratione translata, delectant.

Id accidere credo, vel qnod ingenii specimen est
quoddam, transilire ante pedes posita, et alia longe
repetita sumere; vel quod is, qui audit, alio ducitur
cogitatione, neque tamen aberrat, quae maxima est de-
lectati03 vel quod singulis verbis res ac totum simile
conficitur3 vel quod omnis translatio, quae quidem sumta
ratione est, ad sensus ipsos admovetur, maxime oculo-
rum , qui est sensus acerrimus.

Nam et odor urbanitatis , et mollitudo humanitatis,

