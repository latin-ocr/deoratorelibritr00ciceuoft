LIBER Ι. 49
rentur, de historia, dc antiquitate, de administratione
reipublicae, denique de nostro ipso jure civili? Hane
enim ego omnem scientiam, et copiam rerum, in tua
prudentia sciebam inesse : in oratoris vero instrumento
tam lautam supellectilem nunquam videram.

Potes igitur, inquit Crassus (ut alia omittam innume-
rabilia et immensa, et ad ipsum tuumjus civile veniam),
oratores putare eos, quos multas horas exspectavit, quum
in campum properaret et ridens et stomachans Scae-
vola, quum Hypsaeus maxima voce, plurimis verbis, a
M. Crasso praetore contenderet, ut ei, quem defendebat,
causa cadere liceret ; Cn. autem Octavius, homo con-
sularis, non minus longa oratione recusaret, ne adver·
sarius causa caderet, ac ne is, pro quo ipse diceret,
turpi tutelae judicio, atque omni molestia, stultitia ad-
versarii, liberaretur Ξ)

Ego vero istos, inquit (memini enim mihi narrare
Mucium), non modo oratoris nomine, sed ne foro qui-
dem dignos putarim. Atqui non defuit illis patronis,
inquit Crassus, eloquentia, neque dicendi ratio aut copia
sed juris civilis prudentia : quod alter plus, lege agendo,
petebat, quam quantum lex in XII Tabulis permiserat3
quod quum impetrasset, causa caderet : alter iniquum
putabat plus secum agi, quam quod erat in actione :
neque intelligebat, si ita esset actum, litem adversa-
rium perditurum.

XXXVII. Quid? his paucis diebus, nonne, nobis in
tribunali Q. Pompeii, praetoris urbani, familiaris nostri,
sedentibus, homo ex numero disertorum postulabat, ut
illi, unde peteretur, vetus atque usitata exceptio dare-

Π, A

