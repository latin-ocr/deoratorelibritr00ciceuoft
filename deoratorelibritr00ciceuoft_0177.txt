LIBER II. 165
pius, sed nonnunquam in hoc vitium scurrile delabitur.
« Coeuabo, inquit, apud te, » huic lusco familiari meo,
C. Sexti03 « uni enim locum esse video. » Est hoc scur-
rile, et quod sine causa lacessivit3 et tamen id dixit,
quod in omnes luscos conveniret. Ea, quia meditata pu-
tantur esse, minus ridentur. Illud egregium Sextii, et
ex tempore, «Manus lava, inquit , et coena.»

Temporis igitur ratio, et ipsius dicacitatis moderatio et
temperantia, et raritas dictorum, distinguet oratorem a
scurra3 et, quod nos cum causa dicimus, non ut ridiculi
videamur, sed ut proficiamus aliquid, illi totum diem
et sine causa. Quid enim est Vargula assecutus, quum
eum candidatus Α. Sempronius cum M. suo fratre ‚ com·
plexus esset : «Puer, abige muscas? η Risum quaesivit,
qui est, mea sententia, vel tenuissimus ingenii fructus.
Tempus igitur dicendi prudentia et gravitate moderabi-
mur : quarum utinam artem aliquam haberemus! sed do-
mina natura est.

LXI. Nunc exponamus genera ipsa summatim, quae ri-
sum maxime moveant. Haec igitur sit prima partitio, quod
facete dicatur, id alias in re haberi, alias in verb03 face-
tiis autem maxime homines delectari, si quando risus
conjuncte, re verboque, moveatur. Sed hoc mementote,
quoscumque locos attingam, unde ridicula ducantur,
ex iisdem locis fere etiam graves sententias posse duci.
Tantum interest, quod gravitas honestis in rebus severe,
jocus in turpiculis etquasi deformibus ponitur : velut in
iisdem verbis et laudare frugi servum possumuS, et, si
est nequam , jocari. Ridiculum est illud Neronianum vetus

in furace servo, «Solum esse, cui domi nihil sit nec obsi—
n»

