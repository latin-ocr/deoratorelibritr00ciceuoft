LIBER 11. 137

plurimos exitus dant ad ejusmodi degressionem, ut his
locis uti liceat, quibus animorum impetus eorum, qui
audiunt, aut impellantur, aut reflectantur.

Atque etiam in illo reprehendo eos, qui, quae minime
firma sunt, ea prima collocant. In quo illos quoque
errare arbitror, qui, quando (id quod mihi nunquam
placuit) plures adhibent patronos, ut in quoque eorum
minimum putant esse, ita eum primum volunt dicere.
Res euim hoc postulat, ut eorum exspectationi, qui au-
diunt, quam celerrime occurratur3 cui si initio satis-
factum non sit, multo plus sit in reliqua causa laborau-
dum. Male enim se res habet, quae non statim, ut dici
coepta est, melior fieri videtur.

Ergo ut in oratore optimus quisque, sic et in ora·
tione, firmissimum quodque sit primum ε dum illud ta-
men in utroque teneatur, ut ea, quae excellant, serven-
tur etiam ad perorandum3 si quae erunt mediocria (nam
vitiosis nusquam esse oportet locum), in mediam tur-
bam, atque in gregem conjiciantur.

Hisce omnibus rebus consideratis, tum denique id,
quod primum est dicendum, postremum soleo cogitare,
quo utar exordio : nain si quando id primum invenire
volui, nullum mihi occurrit, nisi aut exile, aut nuga-
torium, aut vulgare, atque commune.

LXXVIII. Principia autem dicendi semper quum ae-
eurata, et acuta, et instructa sententiis, apta verbis,
tum vero causarum propria esse debent. Prima est enim
quasi cognitio et commendatio orationis in principio,
quae continuo eum, qui audit, permulcere atque allicere
debet.

