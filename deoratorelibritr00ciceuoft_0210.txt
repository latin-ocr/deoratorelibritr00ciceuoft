Ῐ98 nr. oRATORE

omnium cognitionem, sine qua laudatio effici non possit,
esse necessariam.

J am vituperandi praecepta contrariis ex vitiis sumenda
esse, perspicuum est : simul est illud ante oculos, nec bo-
num virum proprie et copiose laudari, sine virtutum,
nec improbum notari ac vituperari, sine vitiorum cogni-
tione, satis insignite atque aspere posse. Atque hislocis
et laudandi et vituperandi saepe nobis est utendum in
omni genere causarum.

Habetis, de inveniendis rebus, disponendisque quid
sentiam. Adjungam etiam de memoria, ut labore Cras-
sum levem, neque ei quidquam aliud, de quo disserat,
relinquam, nisi ea, quihus haec exornentur.

LXXXVI. ——Perge vero, inquit Crassus z libenter
enim te cognitum jam artificem, aliquandoque evolu-
tum illis integumentis dissimulationistuae, nudatumque
pei-spimo3 et quod mihi nihil, aut quod non multum re-
linquis, percommode facis , estque mihi gratum. —Jam
istuc quantum tibi ego reliquerim, inquit Antonius, erit
in tua potestate. Si enim vere agere volueris, omnia tibi
relinquo; sin dissimulare , tu, quemadmodum his satisfa-
cias, videris.

Sed, ut ad rem redeam, non sum tanto ego, inquit,
ingenio, quanto Themistocles fuit, ut oblivionis artem,
quam memoriae, malim3 gratiamque babeo Simonidi illi
Ceo, quem primum ferunt artem memoriae protulisse.

Dicunt enim, quum coenaret Cranone in Thessalia
Simonides apud Scopam, fortunatum hominem et nobi-
lem, cecinissetque id carmen, quod in eum scripsisset,

ἰιι quod multa ornandi causa, poetarum more, in Cas-

