284 DE ORATORE.

tractat, digitumque ad sontes intendens docet, quomodo ea,
quae universe dicuntur, ad unamquamque causam referri possint.
Ad inventionem pertinent joci. C. J. Coesar Strabo igitur, qui in
iis omnibus praestitit, huic disputationi adest, et ea omnia,quae de
jocis didicerat aut observaverat, iu medium profert. Deinde An—
tonius loquitur de memoria, scilicet artificiali (nam ea sola in-
ventionis est propria), brevibusque omnia, quae ad illam spectant,
praeceptis concludit.

Tertius pomeridianam Crassi disputationem explicat de elocu-
tione et pronunciatione. Prius igitur de universo genere dicendi
pauca loquitur; deinde ad eas quatuor partes, quibus elocutio
continetur, pure, dilucide, ornate et apte dicendi sese revocat ι
lias singulas percurrit, praecipue vero ornatum orationis. Docet,
quae verba eligenda sint, quae figurae, qui tropi adhihendi; quos
numeros et pedes oratio postulet. Tum ad extremum de actione
quaerit, docetque, quomodo et vox, et gestus, et vultus ad ora-
tionem accommodari debeat.

Qui quidem sermo, quamvis ab illis romanis hominibus, quos
Cicero in opere inducit , nunquam habitus fuerit, tamen apte fin-
gitur ad gratiam et dignitatem hujus oratoriae disputationis. Ge—
nus enim sermonum positum in hominum veterum auctoritate,
plus nescio quomodo videtur habere gravitati53 et quidem datur
ea dialogis venia , ut de suis Academicis Cicero, lib. 1x, Epist.
Famil. , testatur ε α Puto, inquit, fore, mireris, quum legeris id
nos locutos esse inter nos, quod nunquam locuti sumus, sed'
nosti morem dialogorum. υ

Hos libros ‚Cicero post exsilium scripsit, anno aetatis suae 52, et
U. C. 698; ab exsilio autem restitutus est , non circa initia belli gal-
lici, ut quidam opinantur, sed mensibus 16 postquam Caesar ad
bellum gallicum profectus est. Eodem enim tempore et Cicero in
exsilium, et Caesar ivit in Galliam 3 quod historia declarat. Quos
libros diu multumque in manibus habuit, ut scribit in Epist„
lib. Π, ad Attz'cum3 tandemque eos elimatos edidit Cn. Domitio
Calvino, et M. Valerio Messala consulibus3 quo anno M. Cras-
sus Dives profectus est ad bellum parthicum, sicut nos ex eadem
epist. possumus augurari ; qui annus fuit ab U. C. 7003 aetatis
Tullii 543 et ab ejus consulatu nonus. E MULT. AUCT.

