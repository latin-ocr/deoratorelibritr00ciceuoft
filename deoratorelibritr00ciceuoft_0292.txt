280 DE ORATORE

LXI. ——ln omni voce, inquit Crassus, est quoddam
medium, sed suum cuique voci : hine gradatim ascendere
vocem utile et suave est. Nam a principio clamare, agreste
quiddam est; et idem illud ad firmandam est vocem
salutare. Deinde est quoddam contentionis extremum
(quod tamen interius est, quam acutissimus clamor),
quo te fistula progredi non sinet3 et tamen ab ipsa con-
tentione revocabit. Estitem eontra quoddam in remissione
gravissimum, quoque tanquam sonorum gradibus des·
cenditur. Haee varietas, ethic per omnes sonos vocis cur-
sus, et se tuebitur, et actioni afferet suavitatem. Sed
fistulatorem domi relinquetis ‚ sensum hujus consuetu-
dinis vobiscum ad sorum deferetis.

Edidi‚ quae potui, non ut volui, sed ut me temporis
angustiae coegerunt. Scitum est enim, causam conferre
in tempus, quum afferre plura, si cupias, non queas.

- Tu vero, inquit Catulus ‚ collegisti omnia, quantum
ego possum judicare, ita divinitus, ut non a Graecis di-
dicisse, sed eos ipsos haec docere posse videare. ‚Me qui-
dem istius sermonis participem factum esse gaude03 ae
vellem, ut meus gener, sodalis tuus> Hortensius , affuis-
set: quem quidem ego confido omnibus istis laudibus ‚
quas tu oratione complexus es, excellentem fore.

-Et Crassus, Fore dicis? inquit: ego vero esse jam
judico, et tum judicavi, quum, me consule, in senatu
causam defendit Africae, nuperque etiam magis, quum
pro Bithyniae rege dixit. Quamobrem recte vides, Ca-
tule: nihil enim isti adolescenti neque a natura, neque
a doctrina deesse sentio.

Quo magis est tibi, Cotta, et tibi, Sulpici, vigilan-

