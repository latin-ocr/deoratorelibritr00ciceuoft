208 DE ORATORF,

tremum sere collocuti sunt, eventum recordatus. Tene-
mus euim memoria, Q. Catulum, virum omni laude
praestantem, quum sibi nou incolumem fortunam, sed
exsilium et fugam deprecaretur, esse coactum, ut vita
seipse privaret.

Jam M. Antonii in his ipsis rostris, in quibus ille rem-
publicam constantissime consul defenderat, qumque cen-
sor imperatoriis manubiis ornarat, positum caput illud
fuit, a quo erant multorum civium capita servata. Ne-
que vcro longe ab eo C. Julii caput, hospitis Etrusci sce-
lere proditum, cum L, Julii fratris eapite jacuit: ut ille,
qui haec non vidit, et vixisse cum republica pariter, et
cum illa simul exstinctus esse videatur. Neque enim
propinquum suum, maximi animi virum, P. Crassum,
suapte interfectum manu, neque collegae sui, pontificis
maximi, sanguine simulacrum Vestae respersum esse vi-
dit, cui moerori (qua mente ille in patriam fuit) etiam
C. Carbonis, inimicissimi hominis, eodem illo die mors
nefaria fuisset.

Non vidit eorum ipsorum, qui tum adolescentes Crasso
se dicarant, horribiles miserosque casus. Ex quibus C.
Cotta, quem ille florentem reliquerat, paucis diebus
post mortem Crassi depulsus per invidiam tribunatu,
non multis ab eo tempore mensibus ejectus est e civi-
tate. Sulpicius autern, qui in eadem invidiae flamma
fuisset , quibuscum privatus conjunctissime vixerat, hos
in tribunatu spoliare instituit omni dignitateÍ¾ cui qui-
dem ad summam gloriam eloquentiae florescenti , ferro
erepta vita est, et poena temeritatis non sine magno
reipublicae malo constituta.

