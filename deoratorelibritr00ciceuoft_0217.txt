WQMQMRSWWM'EUWUW mmmm ὶῖνλινννιπὶιι ἱωιὶίνὶ mmm

LIBER TERTIUS.

Ι. INSTITUENTI mihi, Quinte frater, eum sermonem re-
ferre, et mandare huic tertio libro, quem post Antonii
disputationem Crassus habuisset, acerba sane recordatio
veterem animi curam molestiamque renovavit. Nam il-
lud immortalitate dignum ingenium, illa humanitas, illa
virtus L. Crassi, morte exstincta subita est, vix diebus
decem post eum diem, qui hoc et superiore libro conti-
netur.

Ut enim Romam rediit extremo scenicorum ludorum
die, vehementer commotus ea oratione, quae ferebatur
habita esse in concione a Philippo; quem dixisse con-
stabat, videndum sibi aliud esse consilium, illo senatu se
rempublicam gerere non posse : mane idibus septembriS,
et ille, et senatus frequens vocatu Drusi in curiam venit.
Ibi quum Drusus multa de Philippo questus esset, retu-
lit ad senatum de illo ipso, quod consul in eum ordi-
nem tam graviter in concione esset invectus. Hic, ut
saepe inter homines sapientissimos constare vidi, quan-
quam hoc Crasso, quum aliquid accuratius dixisset, sem-
per fere contigisset, ut nunquam dixisse melius putare-
tur, tamen omnium consensu sic esse tum judicatum
audivimus, ceteros a Crasso semper omnes, illo autem
die etiam ipsum a sese superatum.

