LIBER u. ,Π

alter acutissimum et subtilissimum (licendi genus cst con-
secutus. Neque vero vester aequalis Curio, patre, mea
sententia, vel eloquentissimo temporibus illis, quemquam
mihi magnopere videtur imitari, qui tamen verborum
gravitate, et elegantia, et copia, suam quamdam expressit
quasi formam, figuramque dicendi : quod ego maxime
potui judicare in ea causa, quam ille contra me apud
centumviros pro fratribus Cossis dixit3 in qua nihil illi
defuit, quod non modo copiosus , sedetiam sapiens orator
habere deberet.

XXIV. Verum, ut aliquando ad causas deducamus
illum, quem instituimus, et eas quidem , in quibus plu-

sculum negotii est , judiciorum atque litium: riserit aliquis
fortasse hoc praeccptum3 est enim non tam acutum, quam

necessarium , magisque monitoris non fatui, quam eru·
diti magistri : hoc ei primum praecipiemus, quascumque
causas erit actumS, ut eas diligenter, penitusque co-
gnoscat.

Hoc in ludo non praecipitur τ faciles enim causae ad
pueros deferuntur. «Lex peregrinum vetatin murum
adscendere3 adscendit3 hostes repulit; accusatur.» Nihil
est negotii hujusmodi causam cognoscere. Recte igitur
nihil de causa discenda praecipiunt: haec est enim inludo
causarum fere formula. At vero in soro, tabulae, testi-
monia, pacta, conventa, stipulationes, cognationes, af-
finitates, decreta, responsa, vita denique eorum ‚ qui in
causa versantur, tota cognoscenda est3 quarum rerum
negligentia plerasque causas, et maxime privatas (sunt
enim multo soepe obscuriores), videmus amitti.

Ita nonnulli, duni operam suam multam existimari

