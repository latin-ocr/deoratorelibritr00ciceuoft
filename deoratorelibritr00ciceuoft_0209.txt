LIBER ΙΙ. 197
propria debetur, erit explicandum in laudejustitiae, quid
cum fide, quid cum aequabilitate, quid cum ejusmodi
aliquo officio is, qui laudabitur, fecerit. Itemque in ce-
teris res gestae ad cujusque virtutis genus, et vim, et
nomen accommodabuntur.

Gratissima autem laus eorum factorum habetur, quae
suscepta videntur a viris fortibus sine emolumento ac
praemio: quae vero etiam cum labore et periculo ipsorum,
haec habent uberrimam copiam ad laudandum quod et
dici ornatissime possunt, et audiri facillime. Ea enim de-
nique virtus esse videtur praestantis viri, quae est fruc-
tuosa aliis, ipsi autem laboriosa, aut periculosa, aut
certe gratuita. Magna etiam illa laus, et admirabilis
videri solet, tulisse casus sapienter adversos, non frac-
tum esse fortuna, retinuisse in rebus asperis digni-
tatem.

Neque tamen illa non ornant, habiti honores, decreta
virtutis praemia, res gestae, judiciis hominum compro-
hatae; in quibus etiam felicitatem ipsam deorum immor-
talium judicio tribui, laudationis est. Sumendae autem
res erunt aut magnitudine praestabiles, aut novitate pri-
mae, aut genere ipso singulares: neque enim parvae,
neque usitatae, neque vulgares, admiratione, aut omnino
laude dignae videri solent.

l Est etiam cum ceteris praestantibus viris comparatio
in laudatione praeclara. De quo genere libitum est mihi
paullo plura, quam ostenderam, dicere, non tam prop-
ter usum forensem, qui est a me in omni hoc sermone
tractatus, quam ut hoc videretis, si laudationes essent
in oratoris officio, quod nemo negat, oratori virtutum

