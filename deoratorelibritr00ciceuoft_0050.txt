32⁸¹· DE ORATOR E

XXVIII. Illud vero, quod a te dictum est, esse per-
multa, quse orator nisi a natura haberet, non multum
a magistro adjuvaretur, valde tibi assenti0r3 inque eo
vel maxime probavi summum illum doctorem, Alaban-
densem Apollonium, qui quum mercede doceret, tamen
uon patiebatur, eos, quos judicabat non posse oratores
evadere, operam apud sese perdere, dimittebatque ε et
ad quam quemque artem putabat esse aptum, ad eam
impellere atquc hortari solebat.

Satis est enim ceteris artificiis percipiendis, tantum-
modo similem esse hominis, et id, quod tradatur, vel
etiam inculcetur, si quis forte sit tardior, posse percipere
animo, et memoria custodire. Non quaeritur mobilitas
linguae, non celeritas verborum, non denique ea, quae
nobis non possumus fingere, facies, vultus, sonus.

In oratore autem acumen dialecticorum, sententiae
philosophorum, verba prope poetarum , memoria juris-
consultorum , vox tragoedorum, gestus paene summorum
actorum est requirendus. Quamobrem nihil in hominum
genere rarius perfecto oratore inveniri potest. Quae enim
singularum rerum artifices singula si mediocriter adepti
sunt, probantur, ea, nisi omnia summa sunt in oratore,
probari non possunt.

Tum Crassus, Atqui vide, inquit, in artificio perquam
tenui et levi, quanto plus adhibeatur diligentiae, quam
in hac re, quam constat esse maximam. Saepe enim soleo
audire Roscium, quum ita dicat, se adhuc reperire dis-
cipulum, quem quidem probaret, potuisse neminem:
non quo non essent quidam probabiles, sed quia, si ali-

quid modo esset vitii, id ferre ipse non posset. Nihil est

