LIBER 1. 1 '5

vel natura: vel doctrinae p1·aesidiis ad dicendum parati,
quum civitatem vel paterno consilio, vel avitis armis
florentissimam accepissent, ista praeclara gubernatrice,
ut ais , civitatum, eloquentia ‚ rempublicam dissipa-
verunt.

X. Quid? leges veteres, moresque majorum; quid?
auspicia, quibus et ego, et tu, Crasse, cum magna rei-
publicae salute praesumus3 quid? religiones et caere-
moniae; quid? haec jura civilia, quaejam pridem in nos·
tra familia sine ulla eloquentiae laude versantur3 num
aut inventa sunt, aut cognita, aut omnino ab oratorum
genere tractata?

Equidem et Ser. Galbam memoria teneo, divinum
hominem in dicendo, ct M. AEmilium Porcinam, et
C. ipsum Carbonem, quem tu adolescentulus perculisti,
ignatium legum, haesitantem in majorum institutis, ru-
dem injure civili : et haec aetas nostra, praeter te, Crasse,
qui tuo magis studio, quam proprio munere aliquo di-
sertorum, jus a nobis civile didicisti, quod interdum
pudeat, juris ignara est.

Quod vcro in extrema oratione, quasi tuo jure sump-
sisti, oratorem in omnis sermonis disputatione copiosis-
sime posse versari, id, nisi hic in tuo regno essemus,
non tulissem, multisque praeessem, qui aut interdicto
. tecum contenderent, aut te ex jure manu consertum
vocarent, quod in alienas possessiones tam temere ir-
ruisses.

Agerent enim tecum lege primum Pythagorei omnes
atque Democritici, ceterique, in suo genere, physici
vmdicarent, ornati homines in dicendo et graves, qui-

