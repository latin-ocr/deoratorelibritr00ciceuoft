LIBER 111. 255

videtis enim et «versutiloquas,» et «expectorat,» ex
conjunctione facta esse verba, non nata; vel saepe sine
conjunctione verba novantur, ut, «ille senius,» ut,«dii
genitales, » ut, α baccarum ubertate incurvescere.» θ’

Tertius ille modus transferendi verbi late patet, quem
necessitas genuit, inopia coacta et angustii53 post au-
tem delectatio jucunditasque celebravit. Nam ut vestis
frigoris depellendi causa reperta primo, post adhiberi
coepta est ad ornatum etiam corporis et dignitatem: sic
verbi translatio instituta est inopiae causa, frequentata
delectationis. Nam «gemmare vites, luxuriem esse in
herbis, laetas esse segetes,» etiam rustici dicunt. Quod
enim declarari vix verbo proprio potest, id translato
quum est dictum, illustrat id, quod intelligi volumus,
ejus rei, quam alieno verbo posuimus, similitudo.

Ergo bae translationes quasi mutuationes sunt, quum ,
quod non habeas, aliunde sumas. Illae paullo audaciores,
quae non inopiam indicant, sed orationi splendoris ali-
quid arcessunt: quarum ego, quid vobis aut inveniendi
rationem, aut genera ponam?

XXXIX. Similitudinis est ad verbum unum contracta
brevitas, quod verbum in alieno loco, tanquam in suo,
positum, si agnoscitur, delectat3 si simile nihil habet,
repudiatur. Sed ea transferri oportet, quae aut clario-
rem faciunt rem, ut illa omnia:

............. Inhorrescit mare,

Tenebrae conduplicantur, noctisque et nimbum occaecat nigror3
Flamma inter nubes coruscat, coelum tonitru contremit,
Grando mixta imbri largifluo subita praecipitans cadit ;
Undique omnes venti erumpunt, saevi exsistunt turbines,
Fervit aestu pelagus :

