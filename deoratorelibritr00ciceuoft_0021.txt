LmER 1. 9

Exierant autem cum ipso Crasso adolescentes duo,
Drusi maxime familiares, et in quibus magnam tum spem
majores natu dignitatis suae collocarant, C. Cotta, qui
tum tribunatum plebis petebat, et P. Sulpicius, qui dein-
ceps eum magistratum petiturus putabatur.

Hi primo die de temporibus illis, deque universa repu-
blica, quam ob causam venerant, multum inter se usque
ad extremum tempus diei collocuti sunt. Quo quidem in
sermone multa divinitus a tribus illis consularibus Cotta
deplorata et commemorata narrabat, ut nihil incidisset
postea civitati mali , quod non impendere illi tanto ante
vidissent : eo autem omni sermone confecto, tantam in
Crasso humanitatem fuisse, ut, quum lauti accubuissent ,
tolleretur omnis illa superioris tristitia sermonis, eaque
esset in homine jucunditas, et tantus in jocando lepos,
ut dies inter eos curiae fuisse videretur, convivium Tus-
culani.

Postero autem die, quum illi majores natu satis quies-
sent, etin ambulationem ventum esset, dicebat tum Scae-
volam, duobus spatiis tribusve factis, dixisse: Cur non
imitamur, Crasse, Socratem illum, qui estin Phaedro Pla-
tonis? nam me haec tua platanus admonuit3 quae non mi-
nus ad opacandum hunc locum patulis est diffusa ramis,
quam illa, cujus umbram secutus est Socrates, quae mihi
videtur uon tam ipsa aquula, quae describitur ‚ quam
Platonis oratione crevisse ε et , quod ille durissimis pe-
dibus fecit, ut se abjiceret in herbam, atque ita illa, quae
philosophi divinitus ferunt esse dicta, loqueretur, id meis
pedibus certe concedi est aequius. Tum Crassum : Immo
vero commodius etiam, pulvinosque poposcisse, et om-

