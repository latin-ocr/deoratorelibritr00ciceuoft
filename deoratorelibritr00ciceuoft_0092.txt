80 DE ORATORE

rausisjuris peritos, quum ipsi sint peritissimi, et qui,
ut abs le paullo ante dietum ost, pragmatici vocantur.
[n quo nostri omnino melius inulto, quod clarissimo-
rum hominum auctoritate leges et jura tecta esse vo-
luerunt. Sed tamen non fugisset hoc Graecos homines,
si ita necesse esse arbitrati essent, oratorem ipsum eru-
dire in jure civili, non ei pragmaticum adjutorem
dare.

LX. Nam quod dicis senectutem a solitudine vindi-
cari juris civilis scientia : fortasse etiam pecuniae magni—
tudine. Sed nos, non quid nobis utile, verum quid ora-
tori necessarium sit, quaerimus. Quanquam, quoniam
multa ad oratoris similitudinem ab uno artifice sumimus ,
solet idem Roscius dicere, se, quo plus sibi aetatis aece-
deret, eo tardiores tibicinis modos , et cantus remissiores
esse facturum. Quod si ille, adstrictus certa quadam
numerorum moderatione et pedum, tamen aliquid ad re-
quiem senectutis excogitat , quanto facilius nos non laxare
modos, sed totos mutare possumus? Neque enim hoc
te, Crasse, fallit, quam multa sint, et quam varia ge-
nera dicendi, et quod haud seiam, an tu primus osten-
deris, qui jamdiu multo dicis remissius et lenius, quam
solebas; neque minus haee tamen tua gravissimi sermonis
lenitas, quam illa summa vis et contentio probatur ε mul-
tique oratores fuerunt, ut illum Scipionem audimus, et
Laelium, qui omnia sermone conficerent paullo inten-
tiore, nunquam, ut Ser. Galba, lateribus, aut elamore
contenderent.

Quod si jam hoe facere non poteris, aut noles : ve-

reris, ne tua domus, talis et viri, et civis, si a litigiosis

