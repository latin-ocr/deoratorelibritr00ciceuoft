226 DE ORATORE

enim repelletur inde, quo aggredi cupiet3 sed in hortu-
lis quiescet suis, ubi vult, ubi etiam recubans molliter
et delicate, nos avocat a rostris, a judiciis, a curia, for—
tasse sapienter, hac praesertim republica.

Verum ego non quaero nunc, quae sit philosophia
verissima, sed quae oratori conjuncta maxime. Quare
istos sine ulla contumelia dimittamus; sunt enim et boni
viri, et quoniam sibi ita videntur, beati: tantumque
eos admoneamus, ut illud, etiam si est verissimum, ta-
citum tamen, tanquam mysterium, teneant, quod ne-
gant versari in republica esse sapientis. Nam, si hoc no-
bis, atque optimo cuique persuaserint, non poterunt
ipsi esse, id quod maxime cupiunt, otiosi.

XVIII.·* Stoicos autem, quos minime improbo, di—
mitto tamen, nec eos iratos vereor, quoniam omnino
irasci nesciunt3 atque hanc iis habeo gratiam, quod soli
ex omnibus eloquentiam, virtutem ac sapientiam esse
dixerunt. Sed utrumque est in his, quod ab hoe, quem
instruimus, oratore valde abhorreat: vel, quod omnes,
qui sapientes non sint, servos, latrones, hostes, insanos
esse dicunt3 neque tamen quemquam esse sapientem.
Valde autem est absurdum , ei concionem, aut senatum ,
aut ullum coetum hominum committere, eui nemo illo-
rum, qui adsint, samm, nemo civis, nemo liber esse
videatur.

Accedit quod orationis etiam genus habent fortasse
subtile, et certe acutum, sed, utin oratore, exile, inu-
sitatum, abhorrens ab auribus vulgi, obscurum, inane,
jejunum, attamen ejusmodi, quo uti ad vulgus nullo
modo possit. Alia enim et bona et mala videntur stoicis,

