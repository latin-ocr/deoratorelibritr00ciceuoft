ι 2 DE OR :t'l'fflt F.

Quis enim tibi hoc concesserit, aut initio genus lio-
minum in montibus ac silvis dissipatum, non pruden-
tium consiliis conpulsum potius, quam disertorum ora-
tIOne delinitum, se oppidis moenibusque sepsisse? aut
vcro reliquas utilitates, aut in constituendis, aut con·
servandis civitatibus non a sapientibus et fortibus viris,
sed a disertis et ornate dicentibus csse constitutas?

An vero tibi Romulus ille aut pastores et convenas
congregasse, aut Sabinorum connubia conjunxisse, aut
finitimorum vim repressisse eloquentia videtur, non
consilio et sapientia singulari? Quid enim? in Numa
Pompilio, quid? in Ser. Tullo, quid? in ceteris regibus,
quorum multa sunt eximia ad constituendam rempubli-
cam, num quod eloquentiae vestigium apparet? Quid?
exactis regibus (tametsi ipsam exactionem mente, non
lingua, perfectam L. Bruti esse cernimus), sed dein-
ceps omnia, nonne plena consiliorum, inania verborum
videmus?

Ego vero si velim et nostrae civitatis exemplis uti, et
aliarum, plura proferre possim detrimenta publicis re-
bus, quam adjumenta, per homines eloquentissimos im·
portata : sed, ut reliqua praetermittam, omnium mihi
videor, exceptis, Crasse, vobis duobus, eloquentissimos
audisse T. et C. Sempronios, quorum pater, homo pru-
dens et gravis, haudquaquam eloquens, et saepe alias,
et maxime censor, saluti reipublicae fuit. Atque is non
accurata quadam orationis copia, sed nutu atque verbo
libertinos in urbanas tribus transtulit3 quod nisi fecis-
set, rempublicam, quam nunc vix tenemus, jam dtu ⁷

nullam haberemus. At vero ejus filii diserti, et omnibus

