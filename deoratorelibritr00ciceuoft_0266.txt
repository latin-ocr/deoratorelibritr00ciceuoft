254 DE ORATORE

est quidam habendus, atque is aurium quodam judicio
ponderandus : in quo consuetudo etiam bene loquendi
valet plurimum.

Etiam hoc, quod vulgo de oratoribus ab imperitis
dici solet, «Bonis is verbis ,» aut‚« aliquis non bonis uti-
tur, » non arte aliqua perpenditur, sed quodam quasi
naturali sensu judicatur : in quo non magna laus est,
vitare vitieubm(quanquam id est magnum); verum hoc
quasi solum quoddam atque fundamentum est, verbo-
rum usus et copia bonorum. Sed quid ipse aedificet ora-
tor, et in quo adjungat artem , id esse a nobis quaeren-
dum atque explicandum videtur.

XXXVIII. Tria sunt igitur in verbo simplici, quae
orator afferat ad illustrandam atque exornandam oratio-
nem : aut inusitatum verbum, aut novatum, aut transla-
tum.

Inusitata sunt, prisca fere ac vetusta, et ab usu quo-
tidiani sermonis jamdiu intermissa, quae sunt poetarum
licentiae liberiora, quam nostrae 2 sed tamen raro habet
etiam in oratione poeticum aliquod verbum dignitatem3
neque enim illud fugerim dicere, ut Coelius: «Qua tem-
pestate Poenus in Italiam venit3» nec «prolem,» aut
«sobolem , ›> aut « effari, >³ aut « nuncupari, n aut, ut tu
soles, Catule, « non rebar, » aut <t opinabar3 n et alia

multa, quibus loco positis, grandior, atque antiquior
oratio saepe videri solet.

Novantur autem verba, quae ab eo, qui dicit, ipso
gignuntur ac fiunt, vel conjungendis verbis, ut haec:

Tum pavor sapientiam omnem mihi exanimato expectorat.
Num non vis hujus me versutiloquas malitias?

