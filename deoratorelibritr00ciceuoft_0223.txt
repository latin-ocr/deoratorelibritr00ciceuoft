LIBER 111. 2 1 1

— Tum Crassus, An me tam impudentem csse existi-
matis, ut vobis hoc praesertim munus putem diutius
posse debere? -- Quinam igitur, inquit ille, locus? an
in media silva placet? Est enim is maxime et opacus, et
frigidus. ——Sane, inquit Crassus : etenim est in co loco
sedes huic nostro non inopportuna sermoni. Quum
placuisset idem ceteris, in silvam venitur, et ibi magna
cum audiendi exspectatione considitur.

— Tum Crassus, Quum auctoritas atque amicitia
vestra, tum Antonii facilitas eripuit, inquit, mihi in
optima mea causa libertatem recusandi: quanquam in
partienda disputatione nostra, quum sibi de iis, quae
dici ab oratore oporteret, sumeret, mihi autem relin-
queret, ut explicarem, quemadmodum illa ornari opor-
teret3 ea divisit, quae sejuncta csse non possunt. Nam
quum omnis ex re atque 'verbis constet orati03 neque
verba sedem habere possunt, si rem subtraxeris, neque
res lumen , si verba semoveris.

Ac mihi quidem veteres illi, majus quiddam animo
complexi , multo plus etiam vidisse videntur, quam quan-
tum nostrorum ingeniorum acies intueri potest, qui
omnia haec, quae supra et subter, unum esse, et una vi
atque una consensione naturae constricta esse dixerunt.
Nullum est enim genus rerum, quod aut avulsum a ce-
teris per se ipsum constare, aut, quo cetera si careant,
vim suam atque aeternitatem conservare possint.

VI. Sed si haec major esse ratio videtur, quam ut
hominum possit sensu aut cogitatione comprehendi, est
etiam illa Platonis vera, et tibi , Catule, certe non inau-

dita vox, omnem doctrinam harum ingenuarum et hu-

14.

