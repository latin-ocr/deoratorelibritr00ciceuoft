LIBER 111. 279

LX. Ad actionis autem usum atque laudem, maxi-
mam sinc dubio partem vox obtinet: quae primum est
optanda nobis; deinde, quaecumque erit, ea tuenda.
De quo illud jam nihil ad hoc praecipiendi genus ,
quemadmodum voci serviatur, equidem magnopere
censeo serviendum: ¹sed illud videtur ab hujus nostri
sermonis officio non abhorrere, quod, ut dixi paullo
ante, plurimis in rebus quod maxime est utile, id nes-
cio quo pacto etiam decet maxime. Nam ad vocem ob-
tinendam nihil est utilius, quam crebra mutati03 nihil
perniciosius , quam effusa sine intermissione contentio.

Quid? ad aures nostras, et actionis suavitatem , quid est
vicissitudine, et varietate, et commutatione aptius? Ita-
que idem Gracchus (quod potes audire, Catule, ex Li-
cinio, cliente tuo, litterato homine, quem servum sibi
ille habuit ad manum) cum eburneola solitus est habere
fistula, qui staret occulte post ipsum , quum conciona-
retur, peritum hominem, qui inflaret celeriter eum so-
num , quo illum aut remissum excitaret, aut a contentione
revocaret. ——Audivi, mehercule, inquit Catulus, et saepe
sum admiratus hominis quum diligentiam, tum etiam
doctrinam et scientiam.

—Ego vero, inquit Crassus, ac doleo quidem, illos vi-
ros in eam fraudem in republica esse delapsos: quan-
quam ea tela texitur, et ea incitatur in civitate ratio vi-
vendi, ac posteritati ostenditur, ut eorum civium, quos
nostri patres non tulerunt, jam similes habere cupiamus.
-Mitte‚ obsecro, inquit, Crasse, Julius, sermonem is-
tum, et te ad Gracchi fistulam refer3 cujus ego nondum
plane rationem intelligo.

