LIBER ΙΙ. 1 5'3·

ct aequabilitatem juris praestantia dignitatis aut fortunae
suae transeunt : quae si inflammanda sunt, maxime dicen-
dum est , non esse virtute parta3 deinde etiam vitiis atque
peccatis; tum, si erunt honestiora atque graviora, tamen
non esse tanta ulla merita, quanta insolentia hominis,
quantumque fastidium.

Ad sedandum autem, magno illa labore, magnis peri-
culis esse parta, nec ad suum commodum ‚ sed ad aliorum
esse collata3 seseque , si quam gloriam peperisse videatur,
etsi ea non sit iniqua merces periculi, tamen ea non de-
lectari, totamque abjicere atque deponere : omninoque
perficiendum cst (quoniam plerique sunt invidi, maxi-
meque est hoc commune vitium ‚ et pervagatum3 invi-
detur autem praestanti florentique fortunae) ‚ ut haec
opinio minuatur, et illa excellens opinione fortuna cum
laboribus et miseriis permixta esse videatur.

Jam misericordia movetur, si is, qui audit, adduci
potest, ut illa, quae de altero deplorentur, ad suas res
revocet, quas aut tulerit acerbas ‚ aut timeat3 aut intuens
alium, crebro ad se ipsum revertatur. Ita quum singuli
casus humanarum miseriarum graviter accipiuntur, si
dicuntur dolenter, tum afflicta et prostrata virtus maxime
luctuosa est; et, ut illa altera pars orationis ‚ quae pro-
bitatis commendatione boni viri debet speciem tueri,
lenis (ut saepe jam dixi) atque summissa3 sic haec, quae
suscipitur ab oratore ad commutandos animos atque omni
ratione flectendos, intenta ac vehemens esse debet.

LIII. Sed cst quaedam in his duobus generibus, quorum
alterum lene, alterum vehemens esse volumus, difficilis
ad distinguendum similitudo. Nam ex illa lenitate, qua

