LIBER 11. 123

gis commiseratione diram? quid de aliis innunwrabilibus?
in quibus non hoc maxime enituit, quod tibi omnes dant ,
acumen quoddam singulare; sed haec ipsa, quae nunc ad
me delegare vis, ea semper in te eximia et praestantia
fuerunt.

XXIX. — Tum Catulus ε Ego vero, inquit, in vobis
hoc maxime admirari soleo, quod , quum inter vos in
dicendo dissimillimi sitis, ita tamen uterque vestrum
dicat, ut ei nihil neque a natura denegatum, neque a
doctrina non delatum esse videatur.Quare‚ Crasse, neque
tu tua suavitate nos privabis, ut, si quid ab Antonio aut
praetermissum , aut relictum sit, non explices ; neque te ,
Antoni, si quid non dixeris, existimabimus non potuisse
potius, quam a Crasso dici maluisse.

— Hic Crassus :Quin tu , inquit, Antoni, omittis ista .
quae proposuisti, quae nemo horum desiderat ε quibus ex
locis ea, quae dicenda sint in causis, reperiantur. Quae
quanquam abs te novo quodam modo, praeclareque di-
cuntur, sunt tamen et re faciliora, et praeceptis pervagata.
Illa , deprome nobis, unde afferas , quae saepissime tractas ‚
semperque divinitus.

— Depromam equidem, inquit Antonius, et quo sa-
cilius id a te exigam, quod peto, nihil tibia me postulanti
recusabo. Meae totius orationis , et istius ipsius in dicendo
facultatis, quam modo Crassus in coelum verbis extulit,
tres sunt rationes, ut ante dixi : una conciliandorum
hominum, altera docendorum, tertia concitandorum.

Harum trium partium prima lenitatem orationis, se-
cunda acumen, tertia vim desiderat. Nam hoc necesse
est, ut is, qui nobis causam adjudicaturus sit, aut in-

