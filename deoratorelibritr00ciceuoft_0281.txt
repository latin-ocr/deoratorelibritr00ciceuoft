LIBER 111. 269

vulgus imperitorum in audiendo notet; quum in omni
genere, tum in hoc ipso magna quaedam est vis incredi-
bilisque naturae. Omnes enim tacito quodam sensu, sine
ulla arte, aut ratione, quae sint in artibus ac rationibus
recta ac prava, dijudicant: idque quum faciunt in pic-
turis, et in signis, et in aliis operibus, ad quorum intel-
ligentiam a natura minus habent instrumenti, tum multo
ostendunt magis in verborum, numerorum, vocumque
judici0; quod ea sunt in communibus infixa sensibus,
neque earum rerum quemquam funditus natura voluit
esse expertem.

Itaque non solum verbis arte positis moventur omnes,
verum etiam numeris ac vocibus. Quotus enim quisque
est, qui teneat artem numerorum ac modorum? At in
his si paullum modo offensum est, ut aut contractione
brevius fieret , aut productione longius , theatra tota re-
clamant. Quid? hoc non idem fit in vocibus, ut a mul-
titudine et populo, non modo catervae atque concentus,
sed etiam ipsi sibi singuli discrepantes ejiciantur?

LI. Mirabile est, quum plurimum in faciendo inter-
sit inter doctum et rudem, quam non multum differat
in judicando. Ars enim quum a natura profecta sit , nisi
naturam moveat ac delectet, nihil sane egisse videatur.
Nihil est autem tam cognatum mentibus nostris, quam
numeri atque voces3 quibus et incendimur, et lenimur,
et languescimus, et ad hilaritatem , et ad tristitiam saepe
deducimur : quorum illa summa vis carminibus est ap-
tior et cantibus, non neglecta, ut mihi videtur, a Numa
rege doctissimo, majoribusque nostris, ut epularum so-
lemnium fides ac tibiae, Saliorumque versus indicant3

