260 ’ DE ORATORE

aut quum cx pluribus intelligitur unum,
Nos sumu' Romani, qui fuvimus ante Rudini;

aut quocumque modo, non ut dictum est, in eo genere
intelligitur, sed ut sensum cst.

XLIII. Abutimur saepe etiam verbo non tam elegan-
ter, quam in transferendo3 sed, etiamsi licentius, tamen
interdum non impudenter : ut quum «grandem oratio-
nem» pro magna, «minutum animum» pro parvo dici-
mus. Verum illa videtisne esse non verbi, sed orationis,
quae ex pluribus, ut exposui, translationibus connexa
sunt? haec autem, quae aut immutata esse dixi, aut
aliter intelligenda, ac dicerentur, sunt translata quodam
modo.

Ita fit, ut omnis singulorum verborum virtus atque
laus tribus exsistat ex rebus: siaut vetustum verbum
sit; quod tamen consuetudo ferre possit ε aut factum vel
conjunctione, vel novitate; in quo item est auribus con-
suetudinique parcendum: aut translatum, quod maxime
tanquam stellis quibusdam notat et illuminat oratio-
nem.

Sequitur continuatio verborum, quae duas res maxime,
collocationem primum, deinde modum quemdam for-
mamque desiderat. Collocationis est componere et struere
verba sic, ut neve asper eorum concursus, neve hiulcus
sit, sed quodam modo coagmentatus et laevis. In quo
lepide in soceri mei persona lusit is, qui elegantissime
id facere potuit, Lucilius,

Quam lepide lexeis compostae! ut tesserulae omnes
Arte pavimento ‚ atque emblemate vermiculato.

