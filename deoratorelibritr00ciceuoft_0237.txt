LIBER 111. 225

Hinc discidium illud exstitit quasi linguae atque cor-
dis, absurdum sane et inutile et reprehendendum, ut
alii nos sapere, alii dicere docerent. Nam, quum essent
plures orti fere a Socrate, quod cx illius variis, ct di-
versis, et in omnem partem diffusis disputationibus alius
aliud apprehenderat3 proseminatae sunt quasi familiae
dissentientes inter se, et multum disjunctae et dispares,
quum tamen omnes se philosophi Socraticos et dici vel-
lent, et esse arbitrarentur.

XVII. Ac primo ab ipso Platone Aristoteles et Xe-
nocrates3 quorum alter peripateticorum, alter academiae
nomen obtinuit3 deinde ab Antisthene, qui patientiam
et duritiam in Socratico sermone maxime adamarat,
cynici primum, deinde stoici; tum ab Aristippo, quem
illae magis voluptariae disputationes delectarant, Cyre-
naica philosophia manavit, quam ille et ejus posteri
simpliciter defenderunt3 ii, qui nunc voluptate omnia
metiuntur, dum verecundius id agunt, nec dignitati sa-
tisfaciunt, quam non aspernantur, nec voluptatem tuen-
tur, quam amplexari volunt. Fuerunt etiam alia genera
philosophorum, qui se omnes fere Socraticos esse dice-
rent3 Eretricorum, Herilliorum, Megaricorum, Pyrrho-
neorum; sed ea horum vi et disputationibus sunt jam-
diu f1·acta et exstincta.

⁴- Ex illis autem, quae remanent, ea philosophia, quae
suscepit patrocinium voluptatis, etsi cui vera videatur,
procul abest tamen ab eo viro quem quaerimus, et quem
auctorem publici consilii, et gerendae civitatis ducem ‚
in senatu, in populo, in causis publicis esse volumus.
Nec ulla tamen ei philosophiae fiet injuria a nobis.·.Non

11. 15

